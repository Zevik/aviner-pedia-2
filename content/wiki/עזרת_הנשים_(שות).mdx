---
title: "עזרת הנשים (שו\"ת)"
type: "שו\"ת"
---

\[מקורות ע"י הרב מרדכי ציון\]

**הנקה בבית כנסת**

ש: את השאלה הבאה שאל רב חשוב מאמריקה: פעם לימדתי שיעור בבית כנסת והיתה
שם אישה שהניקה בעזרת נשים. האם מותר להניק בבית כנסת? ועוד, האם מותר ללמד
תורה כשהיא מניקה שם?

ת: מותר, משום שעזרת נשים הינה חלק נפרד מבית הכנסת. עיין חכמת אדם פו טו.

\[בדומה, פעם ראיתי שנשאל הרב דב ליאור: "האם מותר להניק תינוק בבית כנסת,
האם יש בעיה של צניעות?” וענה: "אם זה בעזרת נשים, אלו צרכי התינוק ואת
צריכה להניק אותו”.\]

ש: ולסרוג?

ת: כנ"ל.

**עזרת נשים**

ש: האם מותר לקיים פגישה של חול בעזרת נשים?

ת: כן. כמובן בצורה מכובדת.

ש: האם מותר לרבנית לתת שיעור לנשים בבית-כנסת כאשר באות לא צנועות?

ת: לא. זה מקום קדוש ואסור לפגוע בכבודו.

ש: האם מותר לאשה להתפלל בעזרת נשים בלבוש לא צנוע?

ת: גם לא. גם עזרת נשים היא מקום קדוש. וזה גם מפריע למתפללות אחרות (שו"ע
יו"ד רפב א. שו"ת שאילת שלמה א פט).


---
title: "פרשת ראה: המצוות גם נעימות"
type: "מאמר"
---

## פרשת ראה: המצוות גם נעימות

\[עריכה: יוסף אברמסון\]

ישנה טענה ידועה במאות השנים האחרונות: בגלל שאני דתי אני מפסיד! המצוות
מכבידות עלינו היסורים חונפים מאיתנו את החיים. אבל כל זה אינו נכון. אומר
רבש"ע: "ראה אנכי נתן לפניכם היום ברכה וקללה" (דברים יא כו). חיים נעימים
או חיים קשים. "את הברכה אשר תשמעו אל מצות ד' אלוקיכם... והקללה אם לא
תשמעו וגו' " (שם, כז-כח). כלומר המצוות הם בראש ובראשונה ציווי אלוקי אבל
הם גם עונג ושמחה. עבירות הם לעבור על רצון ד' אבל הם גם קללה בעצמם. אם כן
איך זה שאנחנו לא מרגישים זאת? כידוע הרגש משתבש פעמים רבות. כדברי הרמב"ם
ב"שמונה פרקים" כי מי שחולה טועם מתוק מר ומר מתוק. כך מי שחוטא הוא משבש
לעצמו את ההרגשה והוא מרגיש כי העבירה נעימה והמצוה לא נעימה.

במיוחד הדבר נכון לגבי מצוות שאדם אוכל פירותיהם בעוה"ז: הבאת שלום בין איש
לאשתו. ק"ו אדם שחי בשלום בין איש לאשתו. זו מצוה גדולה להיות בשלום בין
איש לאשתו. כמובן גם בין אדם לחברו אבל עוד יותר בין איש לאשתו. כי חברך אם
אין לו אותך הוא ימצא גואלים אחרים. אבל אשתך, בעלך, אין לו תחליף. לכן זו
מצוה, חסד, שגובר על כל החסדים. אבל בנוסף לכך אוכל פירותיהם בעוה"ז. כלומר
בונה לעצמו חיים מאוד מאוד נעימים. כמובן עיקר השכר בעוה"ב כנאמר "אוכל
פירותיהם בעוה"ב", כי זה עשיית הטוב אבל גם בעוה"ז הוא נהנה.

- פורסם בשאילת שלמה 351


---
title: "עונש קולקטיבי לערבים על פיגוע (מאמר)"
type: "מאמר"
---

**שאלה:** האם מותר ענישה קולקטיבית על הערבים עקב רצח החטופים?

**תשובה:** באופן פשוט אין לפגוע בערבי אחד על פשיעת ערבי שני. אך במלחמה
כמו במלחמה. כלל זה מקובל גם אצל הגויים. הרי במלחמת עולם השנייה, בעלות
הברית הפגיזו את ברלין והרגו שכונה אחר שכונה עד שהגיעו לבונקר של היטלר
ימ"ש ואז הוא התאבד. בכיבוש של ברלין בעלות הברית הרסו את כל העיר ונהרגו
בה שני מיליון אנשים ואף אחד לא אמר כלום כי הבינו שאין ברירה. זה מה שקרל
פון קלוזביץ, התאורטיקן של המלחמה, קורא "המלחמה הטוטלית".

כלומר, אני מעדיף לא להילחם אבל אם נאלצתי להילחם, אני חייב להילחם בצורה
הכי הרסנית, שחוסכת לי נפשות וציוד. וכבר אמר שאול המלך לקיני (שמואל א טו
ו): "לכו סרו רדו מתוך עמלקי פן אוספך עמו". כלומר, אעפ"י שאתה חבר שלי, אם
אתה שם, אני עלול לפגוע בך. וקל וחומר כשמחבלים מתחביאים בתוך האוכלוסיה,
אם אנשים חפים מפשע ייפגעו, הם אשמים ולא אנחנו. אנחנו בעד טוהר הנשק
ולחסוך חיי אזרחים. אבל אלו אזרחים? האזרחים שלנו המותקפים.


---
title: "מפלגת נעם והצלת המשפחה (מאמר)"
type: "מאמר"
---

**שאלה:** בין השאר, מפלגת נועם חרטה על דגלה הצלת המשפחה, שמשפחה זה אבא
ואמא, ולא כל מיני סטיות. זה ודאי צודק. זה ודאי נושא מטריד. אם הדברים
ממשיכים להידרדר, אז חלילה בכל משפחה יהיה בן נשוי עם בן, ובת עם בת, וזה
ילך ויחמיר. השאלה היא האם אפשר לנצח במאבק הזה או הוא אבוד. האם עמים
במערב, הצליחו לחסום הידרדרות זו?

**תשובה:** לא. לצערנו, בכל המערב, לא הצליחו לחסום. ודאי רוב האנשים שם הם
נורמליים וסולדים מסטיות אלה ,ובכל זאת לא הצליחו לגבור על המיעוט הפעלתני
שבא חמוש בחוקי שוויון וחופש. זה מצב מאוד מצער, שהרי המין האנושי כולו גם
שייך לרבונו של עולם, ובסוף יתקיים ומלאה הארץ דעת את ד' כמים לים מכסים.

אבל אנו לא עם ככל העמים, יש לנו כוחות יותר עליונים, יש לנו נשמה מיוחדת.
אכן, אימפריות נפלו, מלכויות התמוטטו, עמים נכחדו, תרבויות נעלמו – ואנחנו
פה. אנו אותו עם, עם אותה תרבות, עם אותה תורה.

נצח ישראל הוא עובדה היסטורית, - נצח במובן כפול: שאנו עם נצחי ושאנו
מנצחים את המכשולים. ושני המובנים קשורים יחד: אני נצחיים כי אנו מנצחים.
ניצחנו את האלילות הקדומה עם תועבותיה ואנו גם ננצח את האלילות החדשה עם
תועבותיה.

נפעל בשכל, נאמץ את הרצון, נתאגד יחד באהבה ואחוה ושלום ורעות, נזכך את
הרגש, נרומם את החינוך – ובעזרת ד' נעשה ונצליח. ודאי הדרך ארוכה וקשה, אבל
אנו מורגלים לכך כבר אלפי שנים. ומתוכנו, אור גם יזרח לכל אומות העולם.

חזק ואמץ.

- פורסם בשאילת שלמה 616


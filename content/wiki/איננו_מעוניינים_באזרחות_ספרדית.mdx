---
title: "איננו מעוניינים באזרחות ספרדית"
type: "מאמר"
---

## איננו מעוניינים באזרחות ספרדית

ממשלת ספרד מראה כאילו נדיבות לצאצאי המגורשים אבל האמת היא שמדינה זו
נקלעה למשבר כלכלי קשה, לכן היא מחפשת בני ברית, ומציעה לנו אזרחות שאין
לנו מה לעשות איתה.

אך אנו בוודאי לא נוכל לקבל שוחד כדי לסלוח להתעללויות הנוראות שעשו
לאבותינו, שהם גרשו ורצחו וחמסו ואנסו. גרוש ספרד היה עבורנו האירוע הנורא
ביותר אחרי חורבן הבית.

אחרי השואה קמה התנגדות עזה מאוד בציבור לקבלת פיצויים מגרמניה אף שהיו
חיוניים מאוד לחיזוק של צה"ל וליצירת מקומות עבודה. אבל כיום אין לנו צורך
לא ביטחוני לא כלכלי בדרכונים ספרדים.

לפני כמה שנים ביקרה בארץ ראש ממשלת ספרד והעיזה לומר לנו שאילולי גרוש
ספרד לא היתה קמה מדינת ישראל. גם אם יש אמת מסוימת באמירה זו, בוודאי
שאינה מהווה בקשת סליחה, ובכלל מילים הן זולות מאוד ואדם נשפט על פי מעשיו.
אם באמת ספרד רוצה לכפר על פשעה הנורא, שתעמוד לצידי מדינת ישראל ללא סייג
בזירה הבינלאומית.

אשרינו שאנו קמים לתחיה בחסדי ד' עלינו.

- פורסם בשאילת שלמה 321


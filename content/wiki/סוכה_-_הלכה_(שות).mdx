---
title: "סוכה - הלכה (שו\"ת)"
type: "שו\"ת"
---

\[מקורות ע"י הרב מרדכי ציון\]

**סיכוך בקרשים**

ש: מותר לסכך בקרשים?

ת: אם הם דקים. ויש מתירים גם ברחבים אם הם פחות מארבעה טפחים, 32 ס"מ. מ"ב
תרכט יח.

**בניית סוכה בחול המועד**

ש: מי שלא הספיק לבנות סוכה לפני החג יכול לבנות בחול המועד?

ת: כן. אך מלאכות שהן אסורות בחול המועד, יעשה רק המזערי ההכרחי. שו"ע או"ח
תרלו. ביה"ל ד"ה עושה.

**פטור משינה בסוכה**

ש: בעל שאשתו מפחדת לישון לבד בבית ולא תירדם, האם פטור משינה בסוכה?

ת: פטור. "תשבו כעין תדורו". עיין שו"ע או"ח תרלט ב הגה.

ש: ואם הוא שרגיל לקום לתינוק בלילה?

ת: גם כן פטור (עיין שו"ע ורמ"א או"ח תרמ ד).

**דפנות סוכה לבנות צריף**

ש: האם מותר להשתמש בדפנות הסוכה כדי לבנות צריף?

ת: כן. רק הסכך הוא תשמישי מצוה (עיין שו"ע כא א. מ"ב סק"א).

**סוכה קרוב לשדה התעופה**

ש: אדם שיש לו סוכה על ידי שדה התעופה האם היא נפסלה ברגע שמטוס עובר
מעליה? ואחר כך נשארת פסולה מדין תעשה ולא מן העשוי?

ת: כן. גם אם זה גבוה אם זה בדיוק מעל. לא, כי נבנתה בהכשר, כמו כסוי ששמים
ומורידים.

**סכך לפח**

ש: האם אפשר לזרוק סכך ישן לאשפה?

ת: לא. זה בזיון. משנה ברורה (תרלח ס"ד כד). אלא להניח במקום בו לא יתבזה.

\[ועיין ס' זכרון למשה 134 שהחת"ס דחה תלמיד מישיבתו כי דרך על הסכך בהורדת
הסוכה. והסטייפלר נזהר מאוד בלכתו ברחוב לאחר סוכות, שלא לדרוך על שיירי
סכך שנזרקו למדרכה. אשכבתיה דרבי ב קסג – רשם מ"צ.\]


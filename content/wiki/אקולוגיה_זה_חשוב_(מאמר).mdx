---
title: "אקולוגיה זה חשוב (מאמר)"
type: "מאמר"
---

אקולוגיה היא נושא מאוד חיוני. רבי משה חיים לוצאטו מביא בסוף פרק ראשון של
ספרו מסילת ישרים את דברי חז"ל: "בשעה שברא הקדוש ברוך הוא את אדם הראשון,
נטלו והחזירו על כל אילני גן עדן ואמר לו: ראה מעשי כמה נאים ומשובחים הן,
וכל מה שבראתי בשבילך בראתי, תן דעתך שלא תקלקל ותחריב את עולמי (קהלת רבה
ז)". אמנם מדובר שם בקלקול רוחני, אך כמובן, זה גם נכון במובן המעשי.

אכן, יש הלכות רבות המורות לנו לשמור איכות הסביבה. יש לשמור מרחב ירוק
מסביב לערים (במדבר לה ב-ד. רש"י). יש להרחיק נזיקין (בבא בתרא כג א. שו"ע
חו"מ קנב לה-לו). יש להרחיק עשן, אבק, ריח רע (עיין משנה ב"ב ב ט). יש
לשפוך מי שטיפה לרחוב רק בימי הגשם (בבא קמא ו א).

אז חיו בצפיפות, השליכו פסולת לכל מקום וגרמו לזיהום ולמחלות. ב"ה, בעיות
רבות מסוג זה נעלמו היום, אך לעומת זאת הופיעה בעיה חדשה של זיהום כולל.
וזאת בגלל שנכנסנו לתקופה גאולוגית חדשה, בה לאדם יש השפעה אדירה על כדור
הארץ, מה שיש מכנים אנתרופוקןAntropocen . אכן 95% מאנשי המדע סוברים שהאדם
הורס את כדור הארץ בצורה נוראה: התחממות גלובלית עקב פליטת גזי חממה,
חימצון האוקיינוס עקב ספיגת פחמן דו-חמצני 2CO מהאטמוספירה, התחממות
האוקיאנוסים, המסת הקרחונים, גלי חום ובצורות ושרפות, הוריקנים וסופות,
מידבור עקב בירוא יערות, הכחדת בעלי חיים, עליית פני הימים ואיבוד שטחי
מגורים וגרימת תופעה של פליטי אקלים.

זו התנהגות קרימינלית. עבור חלק קטן של המין האנושי, כדי שיהיה לו נעים
ונוח ונקי וחמוד, הורסים את הכל ומזהמים את הכל. אולי כבר לא נוכל לתקן את
הנזק. גם אם נפסיק לייצר 2CO, לא נוכל כבר לצמצם את ההתחממות, אלא זה יקח
100 שנה.

האדם חושב בגאותו שהוא בעל הבית על הכל, שולט על הכל, שמותר לו הכל, שיש לו
זכויות על הכל, והורס את עולמו של מי שעשה בחפצו כל.

הוא גרם למעגל קסמים שקשה לעצור, ובו 5 מרכיבים: אטמוספיה, ימים, קרח ושלג,
עולם החי, מים מתוקים. הכל משפיע על הכל לרעה. תמיד היו גזי חממה, והם
שימשו כמווסתי חום. לולא אותם גזים שעוטפים את כדור הארץ, היתה טמפוטורה
ממועת של 18- מעלות, ובזכותם יש 15+ מעלות. אבל התעשיה גורמת ליותר גזי
חממה וליותר התחממות. נהרס שיווי המשקל. אם הים ימשיך לעלות באותו קצב יהיו
כ-700,000 פליטי אקלים מסכנים. יותר מים מתאדים, אז יש יותר גשמים מצפון
ויותר יובש בדרום. יתושים מתפשטים איפה שלא היו וגורמים למחלות. וכן צמחים
רבים, אולי 30%, ייעלמו.

אלו מידות רעות של האדם שתתנקמנה בו באופן טבעי.

לכן, יש להתאמץ מאוד לרסן את ההרס והזיהום, להוסיף שכל וענווה.

- פורסם בשאילת שלמה 610


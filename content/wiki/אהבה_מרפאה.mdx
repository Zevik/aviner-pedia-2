---
title: "אהבה מרפאה"
type: "מאמר"
---

## האהבה מרפאה

\[מעלון "ראש יהודי"\]

בבית יתומים אחד בצעו ניסוי: המחנכת נתנה לכל ילדה חמש נשיקות ליום. והנה
ראו שהתחלואה שהייתה רבה ירדה ב-20%. נתנה עוד עשר נשיקות ליום, היא ירדה
ב-40%. עשרים נשיקות... וכן הלאה, עד שחדלו מלחלות. הפלא ופלא. הם יתומים,
מסכנים, אומללים – אבל כשמחבקים אותם מכל הלב, - הם מתגברים, הם מבריאים,
הם חיים!

נעשו מחקרים דומים במושב-זקנים. זקן גלמוד ובודד – מידרדר מהר. זקן שבנו
ומשפחתו באים תדיר לבקרו, והוא אפוף אהבה- מאריך ימים יותר. זה דבר פשוט.
יש זקנים במושב-זקנים, המחזיקים חיית-מחמד, כלב או חתול קטן. גם זה מנעים
את חייהם, מחזק את בריאותם ומאריך את חייהם. לא בגלל שהחתול דואג שיאכלו
וישתו, אלא מפני שהוא אוהב אותם. הקשיש חי מזה!

גם מי שנותר לבד בחיים – אלמן או אלמנה – ויש לו כלב בבית, ממנו הוא ניזון,
ממנו הוא חי, ממנו יש לו אור וחום. הכלב הזה הוא ממש בגדר פקוח נפש.

קל וחומר עבור תינוק וילד קטן – וגם כל אדם – אהבה זה פקוח נפש.

- 

נלקח משאילת שלמה 191


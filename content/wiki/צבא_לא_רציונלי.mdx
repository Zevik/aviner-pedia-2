---
title: "צבא לא רציונלי"
type: "מאמר"
---

## צבא לא רציונלי

הלב כואב שצבאנו היקר, צבאנו האהוב, צבאנו האמיץ, צבא ההגנה לישראל, גולש
למדרון לא רציונלי.

הרי כך התבשרנו על ידי דובר צה"ל, שמן הסתם מודרך על ידי ראש אכ"א: "אי
אפשר לקיים צבא ממושמע כשכולם מגדלים זקן".כל אדם ישר יודע היטב שמעולם לא
עלתה על הפרק הצעה כזו.

אלא אנו נתקלים כאן במה שמכונה "הכשל הלוגי של שלילת האמצע" – כלומר או
שכולם מגדלים זקן או שאין לאפשר לכל הרוצה בכך לגדל זקן.בין שתי האפשרויות
הקיצוניות האלה יש מה שנקרא "טווח האמצע", פתרונות הגיוניים שהיו נהוגים
במשך 67 שנה ואף אחד לא התלונן.

אפשר גם לכנות דרך התבטאות לא הגיונית זאת בשם "חשיבה בשחור לבן".כלומר
טיעון כי עמדה מסויימת היא האמת, משום שהעמדה המנוגדת אינה אמת, מתוך
התעלמות מטווח הביניים.

אגב, לגופו של ענין, דובר צה"ל שכח להוכיח את העיקר: למה גידול זקן זהה
לחוסר משמעת.כמו שאפשר לדרוש הופעה מסודרת מחייל במדיו, כן אפשר לדרוש
בזקנו.אוי לך, הפילוסוף דיקרט, אשר דרש שלא יאמר אדם דבר, עד אשר יוכח שכן
הוא.

וכי צבא אשור המזוקן לא היה ממושמע?!וכי צבא דוד, שגילוח נחשב לו לחרפה
(עיין שמואל ב פרק י), לא כבש את הארץ והקים מלוכה.וכמדומני אצילות מצרים
של האימפריה הקדומה גדלו זקן וידעו היטב להילחם.שלא להזכיר את גיבורי יון
העתיקה (וגם הפילוסופים) שזקנם לא פגע במשמעתם.וכולם יודעים שהעיר הכי
צבאית בכל יוון, ספרטה, ראתה בזקן סימן גבריות ואומץ.גם לא שמנו לב
שהחיילים הסלווים המזוקנים היו חסרי משמעת.ונסיים בלגיון הזרים הצרפתי,
לבוש מדים מטופחים עם זקן מטופח.ראה כאן:

<https://upload.wikimedia.org/wikipedia/com,mons/2/29/Pionnier-legion.JPG>

<https://www.youtube.com/watch?v=o-Q3zGUtx9k&spfreload=10>

- 

פורסם בשאילת שלמה 431

לכן בקשה אחת לנו מצבאנו היקר: אנא חזור לשפיות, אנא חדל מציד זקנים, אנא
עסוק בהגנה על עמנו וארצנו, בחסדי ד' עלינו.


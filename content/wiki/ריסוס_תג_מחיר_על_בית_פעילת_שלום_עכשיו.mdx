---
title: "ריסוס \"תג מחיר\" על בית פעילת \"שלום עכשיו\""
type: "מאמר"
---

## דעת הרב על ריסוס 'תג מחיר' על ביתה של פעילת שלום עכשיו

\[ב"מקור ראשון" ובאתר "סרוגים"\]

אנחנו לא יודעים אם מי שביצע את המעשה הם יהודים בכלל או ימנים או דתיים,
וייתכן כי מדובר בפרובוקציה, לכן אנחנו לא מתייחסים למקרה הבוקר, אלא
לתופעה.

אסור לערבב בין חילוקי דעות ובין חילוקי לבבות. חילוקי דעות, הם לגיטימיים
ונצרכים. לעתים אדם צריך להלחם בדעות שגורמות לרקב בתוך עם ישראל. אך זו לא
סיבה לשנוא את האדם שנושא את הדעות. צריך לזכור תמיד כי גם אם הדעה שנואה,
האיש אינו שנוא.

בכלל , אסור לערבב בין האדם ובין דעותיו. אדם שנושא דעה שאתה מתנגד לה, לא
הופך לחיה פוליטית, הוא נשאר בן אדם. האישיות שלו היא מעבר לדעה הפוליטית
שלו. הוא קודם כל אדם מישראל ורק אחר כך בעל דעה פוליטית.

אפשר להשתמש במימרא של הכוזרי על אנשי השמאל, כוונותיהם רצויות אך מעשיהם
אינם רצויים, אבל צריך לזכור כי ייתכן והם גם עושים דברים טובים. איך שלא
יהיה אסור לערב בין חילוקי דעות לבין חילוקי לבבות.

רבנו הרב צבי יהודה, במאמרו 'את אחי אנוכי מבקש' התייחס למאבקים שהיו בתוך
עם ישראל והורה מה גבולות המאבק. 'בלי שנאה, בלי ביזוי, בלי הרמת ידיים'.
צריך לזכור את זה כל הזמן, בייחוד כשיש התנגדות עצומה לדעתו של אדם אחר.

- 

נלקח משאילת שלמה 202


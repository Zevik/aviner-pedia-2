---
title: "פרשת שופטים: להקדיש זמן לאשה"
type: "מאמר"
---

## פרשת שופטים: להקדיש זמן לאשה

\[עריכה: יוסף אברמסון\]

"והיתה עמו וקרא בו כל ימי חייו" (יז יט). מלך ישראל חייב לקרוא בתורה כל
חייו. מכאן מוכיח בעל "אבן האזל" על הרמב"ם, הרב איסר זלמן מלצר, כי הרמב"ם
לומד כי דווקא על המלך ללמוד בכל רגע פנוי. או לעסוק בענייני המלוכה או
בתורה. "שלבו הוא לב כל קהל ישראל לפיכך דבקו הכתוב בתורה יתר משאר העם
שנאמר כל ימי חייו" (רמב"ם, מלכים, ג ו).לכן אסור לו לשתות יין סתם כי אז
הוא שיכור ואינו יכול לתפקד או להיות עם אשתו תדיר אפילו יש לו רק אחת. כי
לבו הוא של כל ישראל. יש לו אחריות על כל עם ישראל. לכן אינו יכול להרשות
לעצמו לעסוק בדברים אחרים כ"שאר העם".

מכאן מדייק בעל אבן האזל ששאר כל האדם יכול. שאר כל האדם אינו חייב ללמוד
תורה יומם ולילה. אלא יכול ליהנות ולבלות עם אשתו. מכיון שאתם לא מלך אתם
יכולים לבלות עם נשותיכם. הוא מדבר על ענין האחריות שאדם המתחתן חייב לפרנס
ולהוקיר את אשתו. אנחנו מוסיפים לבלות בכלל זה. לא אמרתי לבלות כל היום
והלילה, אלא זה מותר. זה חלק מסיבת הנישואין. כמה? אין הגבלה. זה דבר אישי.
העיקר להרבות באהבה ואחוה שלום ורעות.

- פורסם בשאילת שלמה 402


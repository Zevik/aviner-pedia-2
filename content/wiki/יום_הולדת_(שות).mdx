---
title: "יום הולדת (שו\"ת)"
type: "חינוך ילדים (שו\"ת)"
---

**ליל שנת עשרים**

ש: האם טוב להישאר ער בלילה שמלאו כ' שנה וללמוד תורה?

ת: זה מנהג שמוזכר בספרי האחרונים (חסר לאברהם מעין ב נהר נו. ערבי נחל
פרשת שמיני). כי אז נדון בבית דין של מעלה על כל חייו. ספר בית תפלה לבעל
פלא יועץ. אבל בתנאי שזה לא ישבש את לימוד התורה של מחרת. כי יש ללמוד
בצורה שיטתית ולא על פי הנהגות מיוחדות ותיקוני נשמות. הליכות שלמה לגרשז"א
תפלה ה הערה 56. שו"ת וישב הים ב יב

(נשאל הגרי"ש אלישיב על מה שמבוא בספרים שביום שנעשה בן עשרים שנה יתענה
ולא ישן, וילמד ויתפלל, כי ביום זה תלוי כל עתידו של האדם, איך למעשה ראוי
להתנהג ביום זה. ואמר: לא להתענות, העיקר ללמוד. ולגבי לישון, אמר: כיון
שהוא מביא שם מהספרים, א"כ שינסה ללמוד בלילה כמה שיכול, אבל העיקר הוא
תורה. ופעם אחרת כשנשאל בסתמא ע"ז, אמר: שאין צריך לנהוג שום מנהגים
מיוחדים ביום מלאת עשרים שנה לבחורים, לא משמר ולא שום דבר. מפי האיש עמ'
יב - מ"צ).

**קבלה ליום הולדת**

ש: יש לי היום יום הולדת. איזו משימה לקבל על עצמי לשנה הבאה?

ת: תורה – לסיים איזה לימוד. חסד – לאדם או אנשים.

**ערך של יום הולדת**

ש: האם יש ערך שאחגוג יום הולדת?

ת: העיקר – לעשות חשבון נפש. רבנו הרב צבי יהודה.

ש: יש ספר מוסר עם הדרכה מעשית כיצד לעשות חשבון נפש?

ת: ספר חשבון נפש לרב מנדל מסטנוב, ששיבח אותו ר' ישראל סלנטר.

**יום הולדת 60**

ש: יש לי יום הולדת 60. יש חיוב לעשות סעודת הודאה?

ת: לא. עדיף לתת צדקה (שבת קנו ב).

**כח לברך ביום הולדת**

ש: מה המקור לכך שביום הולדת יש כח לברך אנשים?

ת: אין מקור.


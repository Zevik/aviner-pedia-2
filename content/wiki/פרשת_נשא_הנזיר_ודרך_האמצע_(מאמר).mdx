---
title: "פרשת נשא: הנזיר ודרך האמצע (מאמר)"
type: "מאמר"
---

בפרשתינו מופיע דינו של הנזיר. ניתן לדון אם נזיר זה טוב או לא, סגפנות
ראויה או לא. אך באופן כללי ידוע כי על האדם ללכת בדרך האמצע. הרמב"ם במספר
מקומות מדריך ללכת בדרך האמצע (הל' דעות פרק א, שמונה פרקים לרמב"ם פרק ד).
למשל: לא להיות זולל וסובא ומאידך לא להיות סגפן. כי גם האדם הכי טוב בעולם
הקיצוניות מזיקתו. אולם הנזיר הוא יוצא מן הכלל. יש אנשים יוצאי דופן,
פרושים. אבל לא זו הדרך בשבילנו, כדברי המסילת ישרים בשער הפרישות. כי אנו
לא בנויים להיות פרושים. עובדה כי הנזיר בפסוק אחד נקרא חוטא ובפסוק אחר
נקרא קדוש. חז"ל אמרו שזו סתירה (תענית יא א). תירצו שזו שאלה אם הוא יכול
לעמוד בזה.

`אנו צריכים ללכת בדרך האמצע. גם ללכת בדרך האמצע היא דרך קשה. כי צריך להימנע מלהיות זולל וסובא, נהנתן עד אין סוף כדוגמת האוכל כל היום ופלות ושוקולדים. אלא צריך לאכול מזון בריא ואם אפשר שיהיה גם טעים. אבל לא להיות שקוע בתענוגים המזיקים גם גופנית וגם נפשית. אלא דרך האמצע, כדברי הרמב"ם, שהיא דרך האמת והיא דרך ד'.`

- פורסם בשאילת שלמה 547


---
title: "אין להצביע למפלגה המכרזת על עליה להר הבית"
type: "מאמר"
---

## אין להצביע למפלגה המכרזת על עליה להר הבית

\[ראיון ברדיו קול ברמה\]

כמו שאסור לפגוע בתורה כך אסור לפגוע בהר הבית.אין לתמוך במפלגה שמעודדת
עלייה להר הבית או שחבריה בעצמם עולים להר הבית.

עצם איחוד המפלגות הוא מהלך מבורך ,אך על הצדדים להצהיר שאינם תומכים
בעלייה להר הבית. סך הכל אלה אנשים יראי שמים ובוודאי יעצרו את גל החקיקה
נגד התורה ונגד היהדות וזה הכי חשוב וכמובן ילחמו על ארץ ישראל. אך המפלגה
צריכה להחליט שהיא לא בעד עלייה להר הבית.

עלייה להר הבית היא עניין כלל ישראלי ולא פרטי. זה דבר שנאסר בדורות
הקודמים וזה לא תחום של רב פלוני. וכמו שאסור לפגוע בתורה כך אסור לפגוע
בהר הבית.

לכן המפלגה הזאת צריכה להכריז שהיא מקבלת את החלטת הרבנות הראשית. אם לא אז
אי אפשר לשתף איתה פעולה.

אגב, גם דתיים לאומיים לא היו תומכים בבית היהודי אם הם היו מכירים את 55
החוקים שקודמו נגד הדת.

- פורסם בשאילת שלמה 373


---
title: "העם עם נעם (מאמר)"
type: "מאמר"
---

\[נכתב סביב הבחירות לכנסת ה- 22\]

ראה זה פלא: העם עם נועם! בעצם אין זה פלא, הרי הכל דברים פשוטים, ברורים,
בריאים, נורמלים. התקיימו מאות חוגי בית, מאות דוכנים, ואנשים אמרו: נועם
צודק. אף אחד לא אמר שזה לא נכון. אף אחד לא אמר שזה קיצוני או פוגע.

וכי מי שלא סובר, שמשפחה זו משפחה, ששבת זה שבת, שיהודי זה יהודי, שחינוך
זה חינוך, שצבא זה צבא, שהכותל הוא הכותל.

כל מיני יהודים: דתיים-לאומיים, דתיים-לאומיים ליברלים, דתיים-לאומיים
מקפידים, ש"סניקים, חרדים, בין מודרניים בין לא מודרניים. הצלחה מעבר לכל
מצופה.

באמצעים הדיגיטליים כבר הגיעו למיליון אנשים.

רק טענה תמימה אחת בפיהם: מי אומר שנעבור את אחוז החסימה? על כך, יש ארבע
תשובות:

א. כתוב כי תצא למלחמה ולא כי תנח במלחמה, כי זה כבר לא תלוי בנו. אנו
מצווים לעשות כמיטב יכולתנו במסירות נפש, ואחר כך זה בידי ד' להחליט מה טוב
בעיניו.

ב. כאמור לעיל, המהלך תופס עוצמה במהירות גדולה מאוד, ואנשים מאוד רציניים
העומדים בראש המפלגה, המנוסים בתחומים אלה ומסתייעים באמצעי מחקר הכי
עדכניים, אומרים שיש סיכוי להגיע לששה מושבים.

ג. כמובן, זה סביר ולא בטוח. לקראת הבחירות, תיעשה הערכה סופית של המצב,
ועל פי זה יוחלט, אם יש סיכוי או שיש לרדת מן התוכנית.

ד. המטרה היא להחתים מראש יותר ממאה אלף אנשים .וכמו כן לא להסתפק בסקרים,
כיון שהטעות נפוצה אצלם, אלא במכוני מחקר מעמיקים הכי מומחים.

ואנו נעשה את חובתנו וד' יברך את עמלנו, ויהי נועם ד' על מעשה ידינו.

- פורסם בשאילת שלמה 614


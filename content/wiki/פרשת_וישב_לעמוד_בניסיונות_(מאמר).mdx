---
title: "פרשת וישב: לעמוד בניסיונות (מאמר)"
type: "מאמר"
---

יוסף בפרשינו מכונה "צדיק" כי הוא עמד בניסיון. להיות צדיק בלי ניסיונות זה
לא חכמה. צדיק זה כשיש ניסיונות. אע"פ שבדור שלנו יש אנשים שלא אוהבים
לעמוד בניסיונות. הם טוענים "קשה לי", "איך אפשר לעמוד בזה", "אני לא
מתחבר" וכדו'. אבל זה לא נכון. כי כל דבר שהתורה ציוותה אדם יכול לעמוד בו.
אם לא, הקב"ה לא היה מצווה. כמו כן כל מצב קשה שאדם נמצא בו הוא יכול לעמוד
בו (אלא אם כן הוא חולה נפש חמור. לזה צריך טיפול מיוחד). אדם רגיל, שזה
99%, יכול לעמוד בכל ניסיון. כאשר הוא עומד בניסיון הוא מרוויח דברים
טובים.

איך אפשר לדמות "ניסיון" למה שעבר על יוסף הצדיק? בחור צעיר וכל הזמן אשת
פוטיפר מפתה אותו יומם וליל. שנה שלמה בבית ואחר כך עוד שתיים עשרה שנה
בבית הסוהר לא הייתה מרפה ממנו! אבל הוא עמד בזה. (מכאן הוכחה כי ניתן
לעמוד בזה). אלא זו הייתה בעצם הכנה לירידה למצרים. בארץ מצרים המצרים
הציקו לנו ופיתו אותנו. לעומתם היה לנו את הדוגמא מיוסף הצדיק אשר הכשיר את
הרוחות לעמוד בזה. לכן גם במצרים עמדנו בניסיון הזה.

- פורסם בשאילת שלמה 574


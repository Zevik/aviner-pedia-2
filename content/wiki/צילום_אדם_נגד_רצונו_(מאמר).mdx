---
title: "צילום אדם נגד רצונו (מאמר)"
type: "מאמר"
---

**שאלה:** האם מותר לצלם אדם נגד רצונו?

**תשובה:** זו מחלוקת בין הפוסקים. יש פוסקים שאומרים שזה דבר אסור, זהו
מין גזל כזה שגוזלים מאדם את בעלותו על עצמו. כך כתב הג"ר מנשה קליין בשו"ת
משנה הלכות (ח"ז ס' קיד). יש אומרים שאין בכך איסור, הרי לא גנבתי שום דבר.
זה מופיע בשו"ת בצל החכמה של הג"ר בצלאל שטיין (ח"ד ס' פה). ברם, גם הוא
מודה שאף שאין בזה איסור הלכתי, בכל זאת זה אינו מוסרי. אני אומר שזה אסור,
לא משום גזל. אלא משום שאדם עובר בזה על "ואהבת לרעך כמוך". הרי אסור להזיק
לזולת ולהזיק לו. אם אני מצלם אדם בעל כורחו, וודאי אני עובר על איסור תורה
של "ואהבת לרעך כמוך".


---
title: "נאמנות בין בני זוג (מאמר)"
type: "מאמר"
---

כיון שהתפרסמו לפני עשר שנים שני מחקרים, על פיהם, 85% בארצנו בגדו, בוגדים
או רואים אפשרות לבגוד בעתיד, יש צורך לחזור על הראשונות ולהזכיר דברים
פשוטים.

אכן הנאמנות היא בסיסה של האהבה בין בני הזוג. כל אחד נותן את עצמו לשני
בנישואים. החלפת ההסכמות להתחתן, כוללת כוונת כל אחד להישאר נאמן לשני,
ושהוא יהיה אהבתו היחידה בחייו. זה דבר מאוד נפלא ומאוד משמח. אהבה זוגית
אינה זמנית ואינה חלקית. אדם בוחר בבן זוג באורח חופשי, ובכך הוא מוותר על
כל האחרים. זאת אחריות, זאת התחייבות.

רבונו של עולם נאמן לעמו, ועמו נאמן לו, ומשם אנו יונקים יכולת להיות
נאמנים. אותה נאמנות נבנית יום יום, ובונה את האהבה בין בני הזוג. החתונה
אינה נקודת סוף, אלא נקודת התחלה. לכל אחד יש כוחות וחולשות, והנאמנות
הולכת ונבנית מתוך שיחות משותפות. הסליחה ההדדית מאפשרת הישרדות.

הנאמנות כוללת עזרה לשני למלא רצונו, ולאו דווקא כפי התכנית שלי וההשקפה
שלי. כי אהבה הוא אהבת השונה ממני, וגם השונה מהתמונה כיצד אני מצייר אותו,
או החלום כיצד אני מדמיין שהוא יהיה בעתיד.

זוגות רבים חווים קשיים בנישואים, בגלל שהחלטת אותם הנישואים, כאשר ראו
שהזולת אינו תואם לצפיותיהם, הם קיוו שהוא ישתנה, כדי להתאים לשאיפותיהם,
מה שגורם לאכזבות רבות. בנישואים מקבלים את השני כמו שהוא ולא כמו שחולמים
שיוכל להיות בעתיד.

נישואים הם כריתת ברית.

- פורסם בשאילת שלמה 624


---
title: "רב ראשי לישראל"
type: "מאמר"
---

## רב ראשי לישראל

\[ראיון\]

שאלה: הרבנים המועמדים של הציונות הדתית, הם תלמידי חכמים, אבל לא הכי
גדולים של הדור. למה אנחנו לא מחפשים רב ראשי שהוא התלמיד חכם הכי גדול של
הדור, שכולם יקבלו אותו?

תשובה: באמת זה מה שצריך להיות. מרן הרב קוק בספרו עין איה ברכות פרק ט אות
כח, כותב שצריך שלוש מעלות לשמש בקודש: א. אדם קדוש וטהור עליון, שזה דבר
שהקב"ה יודע ולנו קשה לדעת. ב. ת"ח גדול – שאת זה תלמידי חכמים יכולים
לדעת. ג. אדם שיודע להסביר לאומה ואת זה הציבור יכול לדעת.

זה הסדר ההכרחי, קודם קדוש וטהור, אחר כך חכמת התורה ובסוף האפשרות להשפיע.

לכן עדיף תלמיד חכם גדול חרדי מאשר תלמיד חכם פחות גדול ציוני דתי. כמובן
יש גם תלמידי חכמים גדולים ציונים.

ר' אברהם שפירא סיפר, שאחרי פטירת מרן הרב קוק היו שני מועמדים לתפקיד הרב
הראשי, הרב יצחק אייזיק הרצוג והרב חרל"פ. הרב הרצוג היה ודאי קדוש וטהור
אבל הרב חרל"פ היה קדוש עליון, והרב שפירא הביע צער שהרב חרל"פ לא נבחר.

זו סוג ההתלבטות שאנו רוצים שתהיה בבחירת הרבנים הראשיים.

- פורסם בשאילת שלמה 260


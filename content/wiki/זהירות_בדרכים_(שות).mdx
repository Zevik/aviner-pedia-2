---
title: "זהירות בדרכים (שו\"ת)"
type: "שו\"ת"
---

**כסא בטיחות**

ש: האם באמת חייבים בכסא בטיחות לילד? זו טירדה גדולה! פעם לא היה ולא קרה
כלום!

ת: חייבים! הם מונעים 60% ממקרי המוות של ילדים!

**אופנוע**

ש: האם מותר לנסוע באופנוע? אני מאד זהיר!

ת: לא די בכך. יש נהגים אחרים מאד לא זהירים, באופנוע חשופים. זה כלי מאד
מאד מסוכן (ע' שו"ת שאילת שלמה א תעג).

**רוכב אופניים**

ש: האם רוכב על אופניים חייב בחבישת קסדה?

ת: מה שהחוק מחייב.

ש: החוק מחייב אבל השוטרים לא אוכפים.

ת: אם אי אכיפה מבטא אישור, בדיעבד לא חייבים.

**נהג עם סלולרי**

ש: האם לדווח על נהג שמחזיק טלפון סלולרי בידו ומדבר?

ת: ודאי. פיקוח נפש (שו"ע חו"מ שפח יב).

\[וכן פסק הגרי"ש אלישיב עפ"י סנהדרין עב וכתובות לה. קב ונקי סי' תרעו –
רשם מ"צ.\]


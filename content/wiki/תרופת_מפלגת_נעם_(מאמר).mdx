---
title: "תרופת מפלגת נעם (מאמר)"
type: "מאמר"
---

\[פורסם סביב הבחירות לכנסת ה-22\] העם היושב בציון חולה! אך אינו חשוך
מרפא. כך כתוב בספר אורות (ס-סא). לו היה חלילה כן, היה צריך להניח לו
לסיים חייו ברוגע ,ורק לתת לו משככי כאבים.

אכן מרן הרב קוק בהיותו בחוץ לארץ, חקר הרבה את מצב האומה והעלה השערות
לכאן ולכאן במאמריו אפיקים בנגב ותעודת ישראל ולאומיותו. אך, כאשר הגיע
לארץ, הכריע, ובא הכהן וטיהר את הנגע. ודאי יש נגע, אך זהו נגע חיצוני, אבל
בפנים, כולך יפה רעיתי ומום אין בך (עיין אורות קמט).

העם חולה מבחוץ אבל בריא מבפנים. בעיני רבים, יותר נעים לרמות את עצמך,
שהנך כולך בריא, או אפילו כולך חולה, העיקר שיניחו לך.

אך רופא האמת אינו מניח לחולה, הוא אוהבו ועמל להצילו. וקל וחומר, רופא
הנפשות, כביטוי הרמב"ם בשמונה פרקים.

זו מפלגת נועם, שלא לכולם נעים לשמוע דברה, כי לעיתים התרופה מרה, אך מי
שמסרב לקחת את התרופה המרה, לא יוכל להתרפא (חובות הלבבות. מובא במוסר אביך
ב א). והאמת, היא כלל לא מרה, ואדרבה יש בה נועם רב.

החיידקים הנוראים האלה, המהווים סכנה קיומית, באים מבחוץ, מגויים עויינים,
מהאיחוד הארופאי, מהקרן החדשה לישראל, והם מחדירים אותם בחינוך ובצבא ובכל
מקום אפשרי, בעזרת כספם המזוהם: שלילת האסנציאליזם Essentialism. איש אינו
איש. אשה אינה אשה. יהודי אינו יהודי. גוי אינו גוי.

אנא מכם, שמרו מחלותיכם לעצמכם. אנו בטוחים שבסוף, גם אתם תתרפאו, ותימלא
האדץ דעה, אך בינתיים, אנא הניחו לנו.

ואנו נקום ונתעודד.

- פורסם בשאילת שלמה 615


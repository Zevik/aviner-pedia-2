---
title: "פח אשפה שלך שווה זהב (מאמר)"
type: "מאמר"
---

עבורך, פח האשפה בחוץ הוא פלא מן הטבע. אתה זורק בו בערב, ובבוקר הוא ריק
ומחכה לך.

אבל, באמת אין זה כל כך פשוט. זה לא פשוט כי זורקים חומרים בעלי ערך, וזה
לא פשוט כי ממלאים את ארצנו באשפה.

ללכלך זה זול, לנקות זה יקר.

אלא יש לחלק את אשפה לסוגים ולשים כל דבר בפח המתאים לו.

כל שנה, אדם זורק כמה מאות ק"ג אשפה ,ורק 20% בערך ממוחזר. כל שניה, המין
האנושי יוצר מאה טון אשפה. חלק הולך למזבלה, חלק נזרק לאוקיינוס, וחלק עובר
תהליך שריפה.

אל תבזבז, אל תקנה מזון סתם ותזרוק. אל תמלא את אשפה באריזות. אל תזלזל
בטובתו של הקדוש ברוך הוא. כל שנה נזרקים בעולם 70,000 שפופרות משחת שיניים
כשנשארה משחה בפנים. חבל.

הרמב"ם מסביר בתחילת מורה נבוכים שצלם אלהים של האדם הוא השכל. כמובן, השכל
שמשתמשים בו לטובה. גם כלפי האשפה, אנא השתמש בשכל.

קודם כל, אל תלכלך. פתגם ידוע: "זבל, מי שמלכלך". אל תלכלך את הים, ולא את
האוקיינוס, ולא את הנהר, ולא את האגם, ולא את המדבר, ולא את היער, ולא את
הגינה, ולא את הרחוב, וגם לא את ראשי ההרים. אפילו פסגת ההימליא מלוכלכת.

שנית, אל תזרוק חומרי גלם שיש להם עוד שימוש. תכתוב על ניר משני הצדדים.
בגדים, מסור ליד שניה, וכן חפצים אחרים.

שלישית, מיין את אשפה בין הפחים השונים. יש פח לזכוכית – אפשר למחזר. יש פח
לנייר ולקרטון – אפשר למחזר. יש פח לפלסטיק – גם אפשר למחזר. יש פח עבור
פירות וירקות – אפשר לעשות מזה קומפוסט שמשמש דשן לצמחים. יש אפילו פח
לבטריות – ועוד כל מיני פחים. ושכחתי גרוטאות מברזל. וגם שכחתי צמיגים. זה
מאוד מעניין ומאוד מאתגר. זו משימה לאומית קבוצתית כלל-ישראלית, אפילו
משימה עולמית.

אגב, גם חלק עצום ממי הביוב ממוחזרים, מה שמאוד עוזר לפתור את בעיות המים
של המדינה. אבל זו לא עבודתך.

דע לך, מזבלה או מטמנה אינה פתרון פלא, יש חומרים שמתפרקים לאט לאט,
חודשים, שנים, עשרות שנים וגם יותר. ואי אפשר לפתוח כל הזמן מזבלות חדשות.
הן גם מזהמות את הקרקע ואת מי התהום, ואת האויר על ידי פליטת גזים, וגם
מרבות צחנה. מזבלה זה פתרון בלית ברירה ולא לכתחילה. גם מגדלות חיידקים. גם
סכנת שריפה. גם מחלות המועברות על ידי בעלי חיים. גם פגיעה בנוף היפה של
ארצנו. גם פגיעה בבעלי חיים.

הפתרון: ארבעה R:

Reduce. הפחתת כמות הפסולת.

Reuse. שימוש חוזר של אותם דברים.

Recycle. מיחזור.

Recovery. התמרה, כלומר הפקת אנרגיה.

`   *`

כוכבי האהוב,

יש לי פח אשפה קסמים,

- פורסם בשאילת שלמה 588

פח ששוה זהב.


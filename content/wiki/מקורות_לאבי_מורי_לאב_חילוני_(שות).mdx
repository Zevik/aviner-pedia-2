---
title: "מקורות ל\"\"אבי מורי\" לאב חילוני\" (שו\"ת)"
type: "שו\"ת"
---

\[מקורות: הרב מרדכי ציון\]

`[הגר"ח קניבסקי כתב לי: "אי אפשר".`

הגר"א נבנצל כתב לי: "יאמר (ומעיקר הנוסח הוא אבי מרי – כלומר אדוני)".
הגר"י זילברשטיין כתב לי: "מן הסתם אבא אמר לו שאסור לגנוב ואסור לשפוך דם
נקי. אם כן מותר לקרוא לו "מורי" בתו"מ. כי דוד המלך למד מאחיתופל הלכה אחת
וקראו רבי ואלופי". הג"ר אליהו שלזינגר, אב"ד ורב שכונת גילה ומח"ס שו"ת
שואלין ודורשין, כתב לי: "אבי ומורי לאב חילוני, בגמרא גיטין (נח, א) קוראת
לשוליא דנגרי 'רבו', שהיה רבו בלימוד הנגרות, ומשמע שגם על זה שייך לומר
מו"ר". הג"ר שמחה ב"צ רבינוביץ, מח"ס פסקי תשובות, כתב לי: "לא יאמר
'מורי'". הג"ר גמליאל הכוהן רבינוביץ, מח"ס גם אני אודך, כתב לי: "יאמר אבי
מורי, ויתכוון על גשמיות. אולי זה יעורר את אביו שיראה שבנו שחזר בתשובה
מכבדו וישוב בתשובה שלימה. אכי"ר". הג"ר פינחס אברהם מייערס, אבד"ק האג
ומח"ס שו"ת דברי פינחס, כתב לי: "אצלי ברור שאביו שהביאו לעולם צריך לכבדו
מה"ת, ובודאי גם למד ממנו לפחות פרק אחד, לומר אבי מורי, ואם-לאו אין לדבר
סוף וד"ל". הג"ר שמאי קהת הכוהן גראס, מח"ס שו"ת שבט הקהתי, כתב לי: "אומר
רק אבי ולא מורי". והגר"נ קרליץ אמר שהרי לא רוצים שילמד ממנו ולכן עדיף
שלא יאמר (לקט שאלות המצויות מהג"ר יהודה אריה דינר ח"ד עמ' לה). ואחר כך
ראיתי בעלון וישמע משה (בשלח תשע"ד - גליון ג): "הייתי נוכח בעת ששאל הגאון
הגדול הגר"י זילברשטיין שליט"א להגאון הגדול הגר"נ קרליץ שליט"א, מה הדין
בבעל תשובה שהוא מארח אצלו את אביו החילוני \[בהוא מחלל שבת בפרהסיא להכעיס
רח"ל\] בסעודתו, האם יכול לומר בברהמ"ז 'הרחמן הוא יברך את אבי מורי' על
אבא שלו או לא יאמר זה כלל. ורצה הגאון הגדול הגר"י זילברשטיין שליט"א לחדש
דמאחר שהוא בירר אצל הבן האם שמע פעם בחייו מהאב אילו מצוות מהתורה הק',
וענה לו הבן שאכן האב ציוהו ש'לא לרצוח' ו'לא לגנוב'. א"כ רצה הגאון הגדול
הגר"י לחדש דשפיר יכול לומר עליו 'אבי מורי'. והביא ראיה מדוד המלך ע"ה
שלמד מאחיתופל הלכה אחת ושני הלכות וכבר קראו רבי אלופי ומיודעי (אבות ו
ג), א"כ גם פה יכול לומר 'הרחמן הוא יברך את אבי מורי' כיון שלמד ממנו פעם
הלכות קטנות, אפילו שהם דברים הידועים בין כה וכה לכאו"א עכ"ז אביו לימדו
וחינך אותו לזה ואולי זה כבר מספיק שיאמר עליו 'הרחמן הוא יברך את אבי
מורי'. והיה נראה שהגאון הגר"נ הסכים לחידוש זה. והג"ר שמאי קהת הכוהן גרוס
שליט"א פסק דאכן יאמר 'הרחמן הוא יברך את אבי', \[ויכון בלבו שיברכו ד'
שישוב בתשובה\] אמנם נראה דלא יאמר 'מורי'" - מ"צ\].


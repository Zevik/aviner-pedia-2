---
title: "גבעת האולפנה היא שלנו (מאמר)"
type: "מאמר"
---

\[מאתר "כיפה"\]

מנהיג אמיתי לא מחפש עסקאות. השאלה האמיתית היא האם ארץ ישראל שלנו או לא
שלנו – והיא שלנו, אז אסור לנו להתפשר.

אין מקום לכל פשרה בסוגיית שכונת גבעת האולפנה בבית אל. מדובר בעניין
עקרוני אשר אסור להתפשר עליו.

יש להתנגד מראש להצעות לפיהן השכונה תפונה תמורת בנייה של מאות יחידות דיור
ביהודה ושומרון. זה עניין של עקרון. רבנו הרב צבי יהודה התנגד לרעיונות
דומים בעבר. השאלה בסופו של דבר היא האם ארץ ישראל שלנו או לא שלנו? רבנו
הרב צבי יהודה אמר שזה שלנו - ואף אחד לא יגיד לנו אחרת, בעד שום פשרה.
העיקרון הזה הקים את גוש אמונים ואת רוב ההתיישבות. מנהיג אמיתי לא מחפש
עסקאות.

היום זו גבעת האולפנה ומחר יפנו מקומות אחרים בעד עסקאות אחרות. כמובן אם
לא תהיה ברירה אחרת, צריך לקבל משהו, אבל לבצע עסקאות זה לא ראוי. גם בל
נשכח שיסוד המאבק האמיתי למען ההתיישבות הוא ללמוד תורה. חלילה יפנו את
גבעת האולפנה כי אנו לא לומדים מספיק תורה ולא עושים מספיק מצוות. זה לא
אומר שלא עושים, זה אומר שצריך לעשות יותר. לימוד התורה טמיע את הרעיונות
בתוך החברה הישראלית ולשנות דעות בכנסת ובממשלה ובסופו של דבר לשנות את
המציאות.

הויכוח האמיתי מאחורי סוגיית שכונת גבעת האולפנה הינו על הבעלות האמיתית על
ארץ ישראל, ולא עניין של סכסוך משפטי על קרקע זו או אחרת. השאלה היא אם
מבחינה מוסרית מדובר באדמות שלנו או של הערבים. הא כיצד אלו אדמות של
ערבים? אילו הוכחות הם מביאים בכלל הוכחות? אם הם רעו את הצאן שלהם - זה
שלהם?.

כמובן, אנחנו לא עושים דברים נגד החוק, אבל מי שקובע את החוק היא הממשלה
ולא בג"ץ. ודאי אסור לפעול באלימות כהתנגדות לפינוי השכונה. בודאי אין צורך
בכך כדי להוכיח שארץ ישראל יקרה לנו, זה מיותר. האם חמורה מי שמפגין שעתיים
– ארץ ישראל יקרה לו? העיקר לא להיסחף במלחמות יהודים נגד יהודים, זו
עבירה.


---
title: "קשר עם חילונים"
type: "מאמר"
---

## קשר עם חילונים

שאלה: כמה צריך לשלב בחברה החילונית כדי להשפיע עליהם?

תשובה: יש ספר בנושא זה שנקרא 'סנגוריה במשנת הרב קוק', שליקט וערך הרב
בנימין אפרתי. הרב אפרתי לא היה מתלמידי מרן הרב קוק אלא היה רב חרדי שחשקה
נפשו ללמוד את דברי מרן הרב קוק. הוא קיבל אישור מרבו, והיה בא לרבנו הרב
צבי יהודה שמסביר דברי מרן הרב, ועל פי זה כתב את הספר הזה על פי הדרכת
רבנו הרב צבי יהודה. מאז מצאו עוד הרבה כתבים של מרן הרב קוק בעניין, אך
יסודות הדברים נימצאים בספר שהרב אפרתי ערך.

באשר היחס לחילוניים, מבואות שם שתי חלוקות: א. יחס נפשי לעומת היחס המעשי.
ב. ההבדל בין גדולי עולם לכל אדם.

כל אדם צריך יחס נפשי לחילונים, אהבה והערכה, קשר ואחדות. אבל יחס מעשי,
יום-יומי זה רק לגדולי עולם, כי אנשים פשוטים אמורים להיפגע. לכן יש להבחין
בין לגור יחד – אין דין שכל הדתיים צריכים לגור יחד, כפי שרבי אליהו
קלאצקין מביא ראיה בספרו דבר הלכה (סי' לח) מהגמרא בעירובין (סא ב-סב א.
שו"ע או"ח שפה) שאי אפשר לעשות עירוב חצרות עם צדוקי, ולכן יש שם כמה עצות
מה לעשות אם גרים באותו בית. אבל לא מוזכר שום איסור לגור איתו ביחד,
ושחייבים לגור במקום המשומר ביהדות, לבין כך שהדתיים והחילוניים יהיו יחד
כל יום כל היום, והתערבות בתרבות.

אם כן אדם הגר לבדו בעיר של חילונים נימצא במצב לא אידאלי, שכן הוא מתערב
עימהם לגמרי בכל סידרי היום, ולכן עדיף לגור עם עוד דתיים בעיר מעורבת כך
גם ירבו אהבה וידידות עם החילונים.

- פורסם בשאילת שלמה 280


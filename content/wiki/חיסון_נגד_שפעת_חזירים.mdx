---
title: "חיסון נגד שפעת חזירים"
type: "מאמר"
---

## להתחסן נגד שפעת החזירים

\[ראיין: הרב מרדכי ציון\]

ש: יש בעיה חדשה מפחידה: התפרצות שפעת החזירים, ובעקבותיה נשאלת השאלה אם
להתחסן או לא?

ת: אין זו שאלה לרבנים אלא לרופאים. על כל פנים אינה חדשה. גם לפני שנה
חוסנו נגדה כמיליון וחצי אנשים בארץ.

ש: אז למה השנה לא חסנו?

ת: ודאי חסנו. החיסון הזה נכלל בחיסון הכללי נגד שפעת לכל מיני קבוצות
סיכון כגון ילדים, נשים בהריון וחולים, ושפעם זו היא ככל שפעת אחרת.

ש: אבל זה בכל זאת מפחיד שאדם נדבק בשפעת של חזירים?

ת: זו שפעת של בני אדם. וגם חזירים נדבקים. זה רק שם. יש גם שמות אחרים
פחות מפריעים כגון SIV, או H1N1 או שפעת מקסיקו, כי התגלתה שם.

ש: ואיך אדם יודע אם יש לו שפעת זו?

ת: גם זו לא שאלה לרבנים אלא רופאים. עיין באתרים של קופות חולים: שעול,
כאב ראש, עייפות, נזלת, כאב שרירים וכולי .פנה לקופים חולים.

ש: אבל בכל זאת יש שאלה הלכתית: האם לחסן או לא כי גם בחיסון יש סיכון
מסויים?

ת: זה כבר נדון בתפארת ישראל על יומא (יומא פח בועז סק"ג – מ"צ), ונפסק
שמותר לאדם להכניס עצמו בהווה לסיכון נמוך מאוד כדי לחסוך לעצמו סיכון גבוה
מאוד. אבל בנדון שלנו אין סיכון אלא לפעמים תופעות לוואי לא נעימות.

ש: אז איך נדע אם כן להתחסן או לא?

ת: הרופאים קובעים, כמו שכתוב בתורה: ורפא ירפא, וחכמים פרשו: מכאן שניתנה
רשות לרופא לרפא. מותר ומצוה וחובה. עיין בשולחן ערוך.

ש: אבל שמעתי שיש חילוקי דעות בין רופאים?

ת: כמעט כל דבר בעולם יש חילוקי דעות. אז על פי הלכה, הולכים אחרי הרוב, גם
במחלוקת רופאים. כלומר, הקובע הוא משרד הבריאות, והוא קבע שיש להתחסן. אין
חוק שמכריח, אלא קריאה להתחסן. זה עולה למדינה מיליונים, סימן ששקלו שצריך.

ש: האם החיסון הוא מאה אחוז?

ת: שוב דבר בעולם אינו מאה אחוז, אבל עלינו לעשות כמיטב יכולתנו. זה כמעט
מאה אחוז.

ש: אז לא להיתפס לפניקה?

ת: לא. אלא להתחסן כמו בשנה שעברה. וד' ישלח רפואה שלמה לכל חולי עמו
ישראל.

ראה עוד מאמר בעניין כאן:
<http://www.havabooks.co.il/article_ID.asp?id=823>

- 

נלקח משאילת שלמה 422


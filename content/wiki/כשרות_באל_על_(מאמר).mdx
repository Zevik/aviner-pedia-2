---
title: "כשרות באל על (מאמר)"
type: "מאמר"
---

## כשרות באל-על

**שאלה**: אני עובד מזה זמן רב באל-על כדייל אויר. בקורס שעברנו, הורו לנו
שיש נוהל שאחרי ארוחה בשרית, יש לחמם את התנורים במשך 20 דקות וכך להכשיר
אותם. אך בפועל זה לא נעשה.

המנות החמות שאנו מחממים - 'קסרולים' - הינם סגורים על ידי מכסים או מין
ניילון. הלחם לרוב לא, השקיות פתוחות כדי לאפשר ללחם להתחמם יותר מהר. לא
מדובר על המנה הכשרה למהדרין. כאמור הרוב המוחלט של הדיילים וכמו כן של
מנהלי השירות (פרסרים) אינם ממלאים אחר הוראה זו. הדבר בעייתי כשדיילים
מחליטים לחמם סנדוויצים פתוחים של מנות צוות שהינם חלביים וזאת לאחר חימום
התנור במנות בשריות או להפך. ויותר מזאת כאשר דיילים מביאים אוכל מהבית או
קונים בחו"ל (במסעדות לא כשרות) ומחממים אותו בתנורים.

יש גם בעיה בפסח .אמנם לא נתקלתי שדיילים חיממו חמץ, אבל כן נתקלתי בזה
שהביאו דברים שהם בגדר חמץ (אמנם קרים) שהונחו על השיש .כמו כן הכלים
שמשתמשים בהם בפסח הם אותם הכלים שמשתמשים בהם בכל השנה. לדוגמא "הטונגים"
שבהם אוחזים לחם חם משמשים לתפיסת ה"לחם" הכשר לפסח ,וזאת למרות שמסופקים
בקונטיינרים כפפות וכלים כשרים.

דיווחתי בענין הכשרות בין חלב לבשר לידיעת לחברה. נאמר שיפעלו בנידון, אך
דבר לא השתנה. ניסיתי גם לפנות לבעלי דעה שיש להם כוח השפעה על אנשים
בחברה, ולאישים שונים מחוץ לחברה. אבל עם כל הרצון הטוב, לא ראיתי ששונו
דברים.

מה לעשות? ' ' 'תשובה''': זו שערורייה. יש לדון שבדיעבד זה כשר כי המזון
סגור. אך לכתחילה אין לנהוג כן אלא בדיוק לפי ההוראות. זו גם רמייה ומעילה
באמון של הנוסעים.

יש לפנות בכל תוקף שוב ושוב לרב האחראי על הכשרות עד שהדבר יתוקן.

- 

פורסם בשאילת שלמה 433


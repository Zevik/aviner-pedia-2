---
title: "שבת היא לעולם"
type: "מאמר"
---

## שבת היא לעולם

\[בעקבות חילול שבת ע"י שר הבטחון לשם יחסי ציבור למינוי רמטכ"ל חדש\]

השבת אינה נכס דתי לבדו אלא נכס לאומי. עם ישראל והשבת זה דבר אחד לכל אורך
הדורות. השבת הוא יום מנוחה וקדושה, לא רק מנוחה אלא לפני הכל קדושה, הכולל
הימנעות ממלאכה. זהו יום רוחני וגם חברתי-סוציאליסטי. זאת תבניתו של היום
הישראלי המיוחד הזה. מה שאדם עושה באופן פרטי בין כותלי ביתו אינינו
מתערבים. אבך ברשות הרבים לא יתכן חילול שבת. וכבר כתב על זה ביאליק,
שבביתו הוא מחלל שבת, אבל מוחה על חילול שבת ברבים, והדגיש: "ארץ ישראל בלי
שבת לא תיבנה אלא תיחרב". שמירת שבת היתה שייכת לחזון הציוני, ובקונגרס
הציוני בתרצ"ה הוחלט שהיא תישמר במוסדות הלאומיים. כמובן אינינו מדברים על
פיקוח נפש. אגב, גם בצה"ל, חוד החנית של פיקוח הנפש הלאומי, שומרים שבת,
ובודאי שרמטכ"ל לשעבר ושר הבטחון, יודע זאת היטב. ושמרו בני ישראל את השבת
לעשות את השבת לדורותם ברית עולם.

- פורסם בשאילת שלמה 367


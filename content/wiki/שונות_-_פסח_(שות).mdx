---
title: "שונות - פסח (שו\"ת)"
type: "שו\"ת"
---

\[מקורות ע"י הרב מרדכי ציון\]

*קמחא דפסחא*'

ש: האם מותר לתת עבור קמחא דפסחא שגובים לצורך העניים לקראת חג הפסח ממעשר
כספים?

ת: כן. דין רגיל של צדקה.

\[וכן פסק הגרש"ז אוירבך שמותר, כיון שבזמננו אין סדר גביה קבוע וגם אין
סכום קבוע שצריך לתת, לא נחשב כחוב גמור, ולכן מותר לפרעו ממעשר כספים.
הליכות שלמה פסח ב ב – רשם מ"צ.\]

**כיבוד הורים**

ש: מה עדיף, ללכת לשיעור תורה או לעזור לאימי בניקוי פסח?

ת: ודאי לעזור. זו מצוה שאי אפשר לעשות על ידי אחרים. מועד קטן ט א-ב.
רמב"ם, תלמוד תורה פרק ג.


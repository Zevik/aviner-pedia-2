---
title: "ראשי מוסדות, היזהרו מנוכלים (מאמר)"
type: "מוסדות חינוך (מאמרים)"
---

התקשר אליי אדם נחמד מסאו פאולו שהציג את עצמו כג'קי ספרא, ממשפחת ספרא
המעטירה ובשורה בפיו: הוא יתרום עתה לישיבתנו 5000 שקל למאה אברכים, וגם
יבנה לנו בית מדרש מפואר ויטפל בעניינים מול העירייה. יפה מאוד מצידו.

ואכן תוך רבע שעה הגיע במייל העתק מכתבו לבנק ספרא להעביר לחשבוננו
250,000\$ (הוא חלש בחשבון ולא ידע ש-500,000 ש"ח זה רק 125,000\$). הוא גם
חלש באנגלית ולא ידע שאומרים Donation ולא Donition, לא אומרים Nane אלא
Name ועוד. ואחרי כמה דקות הגיע אישור במייל מהבנק עצמו על העברת הכסף.
אגב, גם הם לא יודעים טוב אנגלית.

בנוסף לכך, אותו נדיב לב, לא רק דואג לתורה אלא גם לארץ ישראל וזה לשונו:
אנו עוזרים ליהודים מאקואדור לעלות לארץ וקונים לארץ כרטיסים לכיוון אחד.
אנא העבר מיד ליהודי פלוני שם 8500 ש"ח, וכך יוכלו לעלות 4 יהודים: הכל
במזומן בבנק הדואר (בדרך זו, אין חשבון בנק של המקבל, אלא די לו להתייצב עם
תעודת זהות). כי, הוא הסביר, מברזיל, אי אפשר להעביר כסף לאקואדור
(מעניין). אכן מה זה לתת 8500 ש"ח אחרי שקיבלת 1,000,000 ש"ח? סתם צרות
עין!

זו לא הפעם הראשונה שיש נסיונות נוכלות כאלה.

אך אמרו בעלי המוסר שיש ללמוד מוסר אפילו מגנב: כמה הוא מתאמץ! כמה הוא
יצירתי! ואם הוא נכשל, כמה הוא מנסה שוב!

- פורסם בשאילת שלמה 623

<a href="קטגוריה:_מאמר" class="wikilink" title="קטגוריה: מאמר">קטגוריה:
מאמר</a>


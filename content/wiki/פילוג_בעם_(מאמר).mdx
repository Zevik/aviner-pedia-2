---
title: "פילוג בעם (מאמר)"
type: "מאמר"
---

## להתרומם!

**סיפור ראשון**

אני קצין בקבע. עצרתי טרמפ אך הנהג אמר לי:

\- אנא החלף חולצה.

\- אין לי חולצה אחרת, עניתי.

\- אז תוריד אותה. מה יש לך מתחת?

\- תחת החולצה - ציצית, ותחת הציצית - יהודי.

\- יש לי בעיה להעלות אותך בגלל החולצה של צבא הגירוש.

\- אני לא הייתי שם. אני משרת באזור חברון וגר בעצמי בהתנחלות.

\- טוב, אז אתן לך את החולצה שלי.

בשלב זה אמרתי לו:

\- לא תודה, סע.

נהג אחר שהקשיב לשיחה אמר לי בזעם:

\- למה אתה לא יורה בו?!...

**סיפור שני**

אני משמש כסמל והוזמנתי לחתונה של חייל שלי. כאשר נכנסתי לאולם, ניגש אלי
אחד מבני המשפחה וביקש ממני שאוריד את המדים, וייאמר לזכותם שהכינו מראש
חולצות לבנות עבור החיילים. כין שאיני מתבייש במדים, אמרתי "כל טוב" לחתן
והתיישבתי על יד אחד השולחנות. אחרי כמה דקות ניגשו אלי שני אנשים והחלו
לשכנע אותי להוריד את המדים. בשלב זה, אמרתי להם שאיני מוכן להתווכח.
ניגשתי לחתן ואמרתי לו שאני מוכרח ללכת, ויצאתי החוצה.

**סיפור שלישי**

ברוך ד', אנו משפחה ברוכת ילדים שהם כבר בעלי משפחות, ובין כולנו שוררת
אהבה גדולה, או ליתר דיוק שררה עד הגירוש. מאז הם ברוגז זה עם זה, בגלל
חילוקי הדעות, ואינם יכולים לשבת יחד סביב אותו שולחן, לכן אנו מזמינים
אותם לשבת פעם את אלו ופעם את אלו, לסירוגין.

**שאלה:** מה יהיה?

**תשובות**:

하나. אנו ציבור קטן, איכותי אבל קטן. לכן אנו חייבים להיות מאוחדים. גם כל
היהודים יראי השמים, אנו, ציבור איכותי אבל קטן, לכן אנו חייבים להיות
מאוחדים. בכלל, כל עם ישראל, אנו, ציבור איכותי אבל קטן, לכן אנו חייבים
להיות מאוחדים.

둘. אנו אנשים אידיאליסטים, ברוך ד', אך עלינו להיזהר לא להיות קיצוניים
ולא לסבול מי שאינו חושב כמונו. לא לנהוג רק על פי מידת הדין, אלא מידת
הדין יחד עם מידת החסד.

셋. גם אם נחליט שצבאנו נגרר בחלקו לכיוון פוליטי, בטלני, מסתאב - בלי,
כמובן, לבטל את המעלות הגדולות ומסירות הנפש הגדולה של חלקו. אדרבה, זה
מחייב אותנו לא רק ללכת לצבא, אלא להצמיח מתוכנו חיילים וקצינים מעולים,
אידיאליסטים, מוצלחים, מופלאים.

넷. לזכור מה שלימדנו רבנו הרב צבי יהודה: לראות תמיד את יד ד' הפועלת
בתוכנו, הן במצבים המאירים של "בבוקר חסדך" הן במצבים המסובכים של "אמונתך
בלילות".

다섯. לזכור תמיד שעם כל המגרעות שבחיינו המדיניים, הננו הולכים וקמים
לתחיה, ואין דבר שיוכל לעצור את דבר ד' אשר דיבר טוב על ישראל.

여섯. להתרומם מעל כל מחשבה של שטנה לאהבה בלתי גבולית לכל אדם מישראל.
להתבונן מתוך "הבוחר בעמו ישראל באהבה" ו"אוהב עמו ישראל" - ל"שמע ישראל ד'
אלוהינו ד' אחד".


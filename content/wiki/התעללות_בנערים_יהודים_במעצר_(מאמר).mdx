---
title: "התעללות בנערים יהודים במעצר (מאמר)"
type: "מאמר"
---

בשם עם ישראל, עם מוסרי וישר, אני מוחה על רצח איטי על נער שנמצא עצור
שנתיים מגיל 16-15 על לא עוול בכפו.

בשם עם ישראל אני מוחה על כך שנער זה סובל שנתיים ,כאשר עד כה לא נמצא שום
דבר שקושר אותו לרצח בדומא, - כי מרצח עצמו, כולם מסכימים שהוא חף מפשע, אך
רוצים שיודה בקשר לרצח.

אני מוחה על כך שסחטו ממנו הודאות תחת עינויים, כי כידוע אין שום ערך
להודאתו של אדם, כיון שאין אדם משים עצמו רשע, קל וחומר אם הושגה בעינויים,
ובאיום על עינויים נוספים. וכן הוא גם על פי חוק שאי אפשר להפליל על פי
הודאה, והפרקליטות עצמה הודתה שחלק מן ההודאות אינן קבילות.

אני מוחה בשם עם ישראל על כך שאלישע אודס, בחור עדין נפש וטהור סובל
עינויים קשים כדי להכריחו להודות ואלו הן:

\- כיסוי עיניים כדי שיקבל סטירות בהפתעה.

\- כפיפת גב אחורנית ,מה שגורם לכאבי תופת והגוף נשאר כאוב.

\- דיבורים לא צנועים ומגעילים, ניבול פה, תיאורים גסים.

\- השפלות וקללות.

\- צמצום שעות שינה כדי להביא לעייפות קיצונית.

\- חקירות שעות רצופות (7) בשעות הקטנות של הלילה.

\- איומים שאם לא יודה שוב יענו אותו.

\- דחיפת אצבעות בסנטר כדי שירים ראשו.

\- מכת אגרופים בשוקיים.

\- דחיפת אצבעות בחזה.

\- כיפוף ידיים לאחור.

\- תא מעצר עם אבק ושיעול מאלרגיה.

אני מוחה על סתימת פיות נגד מי שמוחה בעדו, בטענה דמגוגית שהמוחה תומך ברצח
ערבים. ייאמר ברורות: זה חמור לפגוע בערבי חוף מפשע, אך לא פחות מזה זה
חמור לפגוע בנער יהודי חף מפשע.

בשם עמנו, אני מוחה על הסתרת כל המידע הנ"ל, שאפשר למצוא בדו"חות של בית
המשפט. מה זה פה?! קג"ב?!

בשם עם ישראל, אני מוחה שמשתמשים ללא הבחנה בטיעון "תשתית טרור מתקתקת" כדי
לעצור אדם חף מפשע במשך שנתיים, לרצוח אותו על אש קטנה, ולגרום לו פוסט
טרואמה PTSD.

כבר זמן רב החלקים הנאורים של המין האנושי הבינו שיש לשחרר ממעצר בלתי
חוקי, הביאס קורפוס, Habeas Corpus. קל וחומר, אנו ,עם ד'.

בשם כל ישראל, אני מוחה, אני מאשים.

- פורסם בשאילת שלמה 550


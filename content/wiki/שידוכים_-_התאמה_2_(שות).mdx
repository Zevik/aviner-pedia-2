---
title: "שידוכים - התאמה 2 (שו\"ת)"
type: "שידוכים (שו\"ת)"
---

מקורות ע"י הרב מרדכי ציון

**שידוך עם אישה קטנת קומה**

ש: אני נפגש עם בחורה. הכל טוב, מלבד שהיא קטנת קומה.

ת: אין לזה שום חשיבות, אלא הגדלות הפנימית. (פעם בחור מבוגר אחד בא אל
הג"ר מאיר ברנסדורפר בעל שו"ת קנה בשם, להתייעץ איתו, מאחר וכבר זמן ממושך
שמדברים איתו על שידוך שמוצאת חן בעיניו, אך הוא מתלבט בדבר מחמת שהיא
נמוכת קומה, והוא לא יכול להחליט אם לתת לה תשובה חיובית או לא. אמר הג"ר
ברנסדורפר: "בשולחן ערוך מצאנו שאתרוג צריך שיעור, לולב צריך שיעור, אכילת
מצה צריכה שיעור, אך היכן מצאנו שגם כלה צריכה שיעור? אם זה שידוך טוב,
בשביל מה להתלבט". וכך נגמר השידוך בכי טוב. שו"ת קנה בשם ד 17. וכשראשי
ישיבה מפורסמת דיברו בהצעת שידוך בבחור אחד למדן מופלג ובן עליה – אך קצר
קומה. והצד השני לאחר החקירה והבדיקה הטילו מום בקדשים שהבחור נמוך וקצר –
"אַ קליינער". השיב ראש הישיבה: "א קליינר? הוא נמוך? מה אתם אומרים, הלא
הוא ענק! מגד גבעות עולם א לב – מ"צ).

**רווקות**

ש: ידוע שאין הקב"ה בא בטרוניה עם בריותיו. אם כן איך הוא משאיר רווקים
מבוגרים לא נשואים תוך תביעה להימנע משז"ל ואפילו הרהורים?

ת: פתגם אוניברסלי של הפילוסוף קנט: אם אתה חייב, סימן שאתה יכול.

**שידוך עם תלמיד הר עציון**

ש: הציעו לי בחור מישיבת הר עציון. האם לפסול?

ת: חלילה. א. את לא מתחתנת עם כל הישיבה (שזה גם אסור – מ"צ) אלא עם הבחור.
ב. כל הישיבות טובות.

**שידוך עם אליה**

ש: האם יש בעיה לצאת עם בחורה שיש לה שם של בן – אליה?

ת: לא. אגב, אליה זה גם שם של בת.


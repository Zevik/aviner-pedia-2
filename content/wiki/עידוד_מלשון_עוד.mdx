---
title: "עידוד מלשון \"עוד\""
type: "מאמר"
---

## עידוד מלשון "עוד"

\[מ"ראש יהודי"\]

מה פירוש עידוד? כיצד מעודדים? עידוד הוא מלשון "עוד"! אנו אומרים לילד:
"עשית דבר טוב, נהדר. זה טוב מה שעשית, יפה מאוד! אני שמח מאוד במה שעשית!
אני רוצה, ואשמח מאוד אם תעשה כך עוד ועוד. אנחנו מעריכים את מה שעשית",
וכדומה. כל הזמן יש למצוא דברים טובים ונקודות זכות עליו. גם בתוך הנפילות
והצרות, יש למצוא את כל הנקודות הטובות. אין זה נכון שהכל רע. אמנם הילד
מעצבן, אבל לא עד כדי כך. יש לחפש ולמצוא את נקודות האור שבו, ובהן לחזקו.
יש לחזק למחוּזקים ולזרז למזורזים (ספרי, נשא ב), ולא להילחם בנקודות הרעות.
מהלך כזה עלול לייאש, בייחוד אם זו אמת. מרן הרב קוק כותב שישנם אנשים
שדרכם להשתקע בתוכחות, ואף-על-פי שאלוּ הן תוכחות אמת, אין הן מקדמות אותו,
בהיותן שוברות את האדם (מדות הראיה, ערך תוכחה); הוא מגיע למסקנה שאינו
שווה מאומה. יש לחזק ולעודד.

- 

נלקח משאילת שלמה 230


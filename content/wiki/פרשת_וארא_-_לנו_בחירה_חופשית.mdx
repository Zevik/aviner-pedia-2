---
title: "פרשת וארא - לנו בחירה חופשית"
type: "מאמר"
---

## פרשת וארא – לנו בחירה חופשית

\[עריכה: יוסף אברמסון\]

ד' הקשה את לב פרעה וכמובן זו שאלה כבדה. הרי יש לאדם בחירה חופשית ואם אין
לאדם בחירה חופשית מדוע באים אליו בטענות? אלא כבר כתב הרמב"ם בהלכות תשובה
כי זה יוצא דופן. הכלל הוא שיש בחירה חופשית ופה יש מקרה יוצא דופן.

פרעה היה כל כך רשע שאי אפשר לתת לו לעשות תשובה. זה קל מדי! רש"י מעיר
שחמש פעמים הראשונות לא ד' הקשה את לבו אלא הוא בעצמו הקשה את לב עצמו אח"כ
ד' הקשה את לבו. זה העונש! יש אפילו ראשונים המסבירים כי מה שד' הקשה את
לבו הוא כי כך ד' ברא את האדם. אדם נברא בצורה כזאת כי אם ירבה להקשות
בעצמו את לבו אח"כ זה כבר תהליך זה כבר מנגנון. על כל פנים זה יוצא מן הכלל
המאשר את הכלל.

בשבילנו אנו צריכים לדעת כי יש לנו בחירה חופשית. לא צריך להתייאש. הרבה
פעמים יש לנו קשיים. אנחנו משתדלים, מתאמצים, בין אדם לעצמו ובין אדם
לחבירו. בין איש לאשתו וזה לא הולך ואיך נצליח. לא נכון! יש לאדם הרבה מאוד
כוחות. כל מה שד' ציווה סימן כי אנחנו יכולים. לאדם הרבה כוח. הוא מתאמץ,
יש לו סיעתא דשמיא. לא צריך להתייאש. צריך תמיד להאבק ולבסוף מצליחים. חזק
ואמץ!

- פורסם בשאילת שלמה 313


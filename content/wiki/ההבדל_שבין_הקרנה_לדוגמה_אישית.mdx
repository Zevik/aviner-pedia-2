---
title: "ההבדל שבין הקרנה לדוגמה אישית"
type: "מאמר"
---

## ההבדל שבין הקרנה לדוגמה אישית

\[מ"ראש יהודי"\]

המושג הקרנה הוא מה שאנו קוראים בשפה עממית: דוגמה אישית, אך יש הבדל
ביניהם. בדוגמה אישית יש משהו מלאכותי, כאילו אמרנו למישהו: "התנהג יפה,
מסתכלים עליך". ההקרנה היא מידה טבעית באדם; הוא מתנהג כפי טבעו ובאופן
היותר טבעי, ומכאן השפעתו הרבה על האחרים, על-פי רוב אף בלא שיהא מודע לכך.
כאשר אדם מתנהג טוב במגמה להשפיע לטובה, הרבה פעמים זה בא על חשבון ההשפעה
הסגולית, וממילא ההשפעה הטובה כלפי חוץ קטֵנה. אנשים חשים שיש כאן הטבה
מעוּשה, מעין הצגה של טוב. על-כן הביטוי הקרנה הוא יותר מדויק מהביטוי דוגמה
אישית.

- פורסם בשאילת שלמה 334


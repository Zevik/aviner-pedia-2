---
title: "היורד לשדה חבירו והשביחו (מאמר)"
type: "מאמר"
---

מעשה באדם אחד שהיה לו שונא והיתה לו תמונה יקרה של מודיען ששווה חצי
מיליון שקל, בא שונאו והשחית לו את התמונה, והפסיד לו חצי מיליון שקל. באל
הוא לא ידע שמודליאני עשה 2 תמונות וככל אחת שווה חצי מיליון. ועכשיו זאת
הושחתה אז לשניה עלה המחיר ושווה עכשיו מיליון שקל. אמר הניזק אתה עשית לי
נזק של מיליון. והמזיק אומר שלא, הוא הזיק רק חצי מיליון.

הלכו לבית דין של ממונות. אמר דיין אחד שאתה חייב בנזק של שן בין שמכליא
קרנא או לא מכליא קרנא. מה זה לא מכליא קרנא אומר רש"י הבהמה אכלה את
התבואה אבל עכשיו תצמח תבואה חדשה ויוצא שלא נגרם שום נזק. אומר תוס' מה
זאת אומרת. ברור שתצמח, אבל אז מה? אלא שלא מכליא קרנא זה שהבהמה טינפה את
הפירות ועכשיו הם שוות פחות. ובכל זאת צריך לשלם.

אם כן, לפי שיטת תוס' זה לא קשור לענייננו, הוא לא טינף את התמונה. שהרי
רשי מסכים לתוס' אבל תוס לא מסכים לרשי. לפי רשי זה נקרא לא מכליא קרנא
ובכל זאת הוא חייב לשלם. אמרו שאר הדיינים שזה לא שייך. לגבי התבואה הוא
צריך לשלם כי כרגע לפי רש"י אין תבואה. תהיה בעתיד אז ב"ה, רבש"ע יצמיח.
אבל מה זה קשור לעתיד? אנחנו דנים ע"פ ההווה. ממתי דנים ע"פ העתיד? דנים על
ההווה. יש חידוש של התורה שאע"פ שתיצמח תבואה חדשה, משום שכרגע הרסת אתה
צריך לשלם. אבל גבי התמונה זה לא פעולה חדשה. באותו רגע שהרס את התמונה
באותו רגע התמונה השניה הכפילה מחיר. ולכן במקרה כזה אין לך הוכחה משם שהוא
יצטרך לשלם.

אמר הדיין השני בבא קמא נב כיחש את הגפן. הבהמה אכלה את הגפנים שהם בוסר
אבל עקב זה העץ יש לו יותר כוח. ולכן באמת תמיד עץ צעיר מורידים את הפירות
זה נקרא איזון. מורידים פירות וענפים כי הם מושכים כוח מן העץ ואנחנו רוצים
שהכוח שהעץ לוקח מן האדמה יהיה בשבילו. מרססים וזה הורג.

`אז הבהמה אכלה את הבוסר אבל עקב זה חיזקה את העץ, ואח"כ לעץ נהיו פירות יותר גדולים. צריך לשלם או לא? מחלוקת תנאים. לא שיהיה פטור מתשלום. הוא צריך לשם כי הוא אכל, אבל האם מנקים מתשלומו שעקב מעשיו העץ נעשה יותר חזק. אותו הדבר הפיל מעוברת צריך לשלם על הוולד אבל הוא חסך מזונות לאמא שצריכה לאכול פחות- האם מנקים מן המזונות, זו מחלוקת תנאים. רגילים להסביר האם זה עניין אחד או שתי עניינים. יש אומרים שזה עניין אחד. הוא הפיל וחסך מזונות. הוא אכל וזה חיזק. ויש אומרים שזה לא קשור- עשית נזק תשלם, ומה שעוד קרה- ניתן לך.`

ואם כן זה אותו הדבר. הוא השחית את התמונה של ציור א וגם ציור א' נעשתה בו
פעולה. ולכן יצטרך לשלם על התמונה אבל פחות כי השביח את התמונה.

אמרו לו הדיינים לא. הוא מוריד את הפירות והעץ מתחזק- זה דבר אחד. וכן
המעוברת שהפילה- זה דבר אחד. אך פה אלו 2 ציורים שונים. זה בגלל תעלולים של
התעשיה והמסחר של היצע וביקוש.

אומר הדיין בבא מציעא קא יורד לשדה חבירו והשביחו שלא מדעת הבעלים. אני בא
לשדה שלך ומזל ומתקן ואני אומר שלך לי. אבל לא ביקשתי ממך את זה? אבל שורה
תחתונה השדה שלו שווה יותר? כן. ולכן אתה צריך לשלם. לפעמים אפשר לומר לו-
כך בחזרה מה ששמת, אבל לא תמיד זה אפשרי. גם פה הוא יורד לתמונות חברו
והשביח את התמונה שלא מדעת הבעלים. ולכן הוא צריך לשלם.

אמרו הדיינים דחיה בגלל 2 סיבות: 1. המשביח של שדה חבירו הוא לא מקבל את
העלייה של המחיר של השדה. אלא הוא מקבל על החומרים שהוא שם שם ועל העבודה
שלו בתור פועל. הוא פועל טוב. אמנם פה לא העסקתי אותך אבל אתה העסקת את
עצמך אז אני צריך לשלם. מקסימום אני צריך לשלם לו, אבל הוא לא שותף. אני
מעסיק אדם שהוא משבח את התמונה שלי, הוא כותב מאמרים ועושה פירסום ועקב זה
המחיר של התמונה עולה. לכן אם אתה רוצה לעשות פירסום על מישהו תלכלך עליו
ותבזה אותו כון נעשה מפורסם... אבל לא בגלל שהפירסומאי העלה את המחיר זה
שלו, אלא יקבל משכורת של פירוסמאי, מתווך וכן הלאה. קבל שכר טירחה. אלא אם
כן זה היה עם הסכם. שסיכמו בניהם שכל הרווח שלו. ולכן היורד לשדה חבירו לא
נחשב שהוא מקבל את מחיר עליית השדה, אלא כפועל טוב וכן הלאה.

ב. היורד לתוך שדה חבירו כדי להשביחו מקבל כסף אם היתה כוונה להשביחו.
כלומר הוא אידאליסט. הוא אוהב אותי. אבל אם זה בשביל עצמו הוא משתלט לי על
השדה.. ופה זה שקרע את התמונה הוא רצה להרוס. ואיפה מצאנו שזה שהורס מקבל
שכר. ולכן מסקנה אחרונה- הוא חייב לשלם את המחיר של התמונה. ויוצא שהרשע
הזה גם הפסיד את הכסף, וגם ה' הפך את הרעה לטובה. וזה כבר לא ענייני בבא
קמא אלא ענייני אמונה.

זה גרמא. ועל גרמא לא משלמים. כי זה דברים מעורפלים. שיעורי בית למחר.

תלמיד אחד יש לו פוליו ובמקום לקחת מהצלחת המרכזית ולהשים בצלחת שלו הוא
ישירות עם המזלג שלו ששם בפה לקח מהצלחת המרכזית ושם בפה. ועכשיו אי אפשר
לאכול מה שיש בצלחת המרכזית ולכן זורקים. האם צריך לשלם על הנזק שעשה או
לא? זו חידה למחר. מי שיפותרה יקבל חיסון פוליו...


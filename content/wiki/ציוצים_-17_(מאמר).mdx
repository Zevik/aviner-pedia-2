---
title: "ציוצים -17 (מאמר)"
type: "ציוצים (מאמרים)"
---

הכלה. בזמן האחרון, התפרסמו שני פסקים של הרב, וחילונים התלוננו שלא מכילים
אותם. לא חבל? – כתב מרן הרב קוק: "...החופשים מספרים בשבחי. אמת ששבחם
צורם את לבבי ורוחי". אגרות ב עמ' ב.

------------------------------------------------------------------------

ש: כיצד להתייחס לנסיון פיגוע בבית-כנסת בגרמניה? ת: חמור מאוד. יש שם
שמונה מיליון מוסלמים שהורסים את המדינה, וכתוצאה מזה הימין-הקיצוני-הנאצי
עולה ומתעצם. לכן, אנו אומרים לאחינו היהודים האהובים: זכרו מה עשה לנו שם
עמלק, מהר הצילו נפשכם, צאו משם.

------------------------------------------------------------------------

יש עתה מאבק קשה בין התורקים לכורדים, מה מדינת ישראל צריכה לעשות? – לא
להתערב. סכסוכים פנימיים כאלה בין שיעים וסונים יש יותר מאלף שנה. לא
להתערב.

------------------------------------------------------------------------

אלימות בין ערבים. יש עתה אלימות קשה בין ערבים. האם זו אחריותנו אם הם
הורגים אחד את השני? מה איכפת לנו? – א. זו מדינתנו ואנו אחראים שיהיה בה
סדר. ב. יש ערבים רבים שהם אנשים הגונים ואין סיבה שייפגעו.

------------------------------------------------------------------------

האם הגשמים שיורדים עתה בסוכות הם סימן שד' כועס עלינו כעבד המביא כוס לרבו
ששפכו על פניו? לא, כי הם התחילו לפני סוכות. הם גשמי ברכה!

------------------------------------------------------------------------

כיצד ישמח אדם בחג כאשר יש לו צרות? יחשוב על כל הדברים הטובים שיש לו, ולא
יהיה כפוי טובה.

------------------------------------------------------------------------

זה נכון שבשמי כוכב נוגה נתגלו גופים זעירים שהם חיים? אז אנו לא לבד! –
נחכה לתוצאות.

אך כיון שהאטמוספיה שם היא של דו תחמוצת הפחמן עם ענני חומצה גופרתית והחום
על פני השטח הוא 400 מעלות, אלו אינם יצורים כמונו.

- פורסם בשאילת שלמה 621

<a href="קטגוירה:_מאמר" class="wikilink" title="קטגוירה: מאמר">קטגוירה:
מאמר</a>


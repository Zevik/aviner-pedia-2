---
title: "שינוי נטיות הפוכות"
type: "מאמר"
---

## שינוי נטיות הפוכות

\[ראיון\]

זה מזכיר לי את הויכוח אם מטוס כבד מן האוויר יכול לעוף או לא. זה היה
ויכוח נחמד, עד שהמטוס הראשון עף. אותו דבר פה. אני מכיר הרבה אנשים שטופלו
בהצלחה. לפני כמה זמן פגשתי בכותל אשה עם שני תינוקות שאמרה לי: "אתה לא
מכיר אותי אבל בעלי הלך לעצת נפש, ובזכות זה יש לנו משפחה. אם הוא היה שומע
שזה לא עובד, הוא היה מפסיק כי הטיפול קשה". אז אי אפשר להכחיש את המציאות.

כל טיפול פסיכולוגי יכול להזיק אם לא מטפלים כמו שצריך. ודאי שצריך לעשות
את זה במקצועיות. אבל לפעמים יש חשד שיש החלטות שהן פוליטיות. כידוע,
בהתחלה העניין הזה היה נחשב כמו מחלה. ככה חשבו פסיכיאטרים, אחר כך הגדירו
את זה כסטייה מינית ורק בתשל"ג הסירו את ההגדרה של סטייה מינית. ההחלטה
התקבלה באגודה הפסיכיאטרית בארה"ב ברוב של 60% למרות שבסקר בין הפסיכיאטרים
בארה"ב התברר ש-70% נגד החלטת הארגון המייצג שלהם. הגופים האלה מאוד חזקים
ולוחצים ומאז ההחלטה הזאת כבר אי אפשר לתת אימון. לצערנו משרד הבריאות בארץ
ישראל לא יותר צדיק מאשר בארה"ב".

זה ברור שאני לא מבין כלום בצד המקצועי שהרי אני לא פסיכולוג אני רק יכול
לדון במבחן התוצאה. מבחן התוצאה הוא שבארה"ב כל שנה אלפי אנשים מצליחים על
ידי טיפולי המרה לצאת מזה ולהקים בתים מאושרים וכל שנה הם עושים כנס גדול,
מאוד מרגש, של כל אלה שיצאו מזה. כמובן בארץ, שזו ארץ יותר קטנה, יש פחות
אנשים אבל גם בארץ אנחנו מכירים מאות אנשים שיצאו מזה, כלומר התחתנו, הקימו
בית נורמלי, אוהבים את נשותיהם מאוד ואוהבים את ילדיהם. בקיצור, אנשים
מאושרים. כמובן , קו הסיוע עצת נפש לא עוסק בטיפול ,הוא רק קו סיוע לשוחח
עם האנשים ולתת הכוונה לפסיכולוגים ולאנשי מקצוע. המקרים שזה לא הצליח,
יכול להיות לזה שתי סיבות :א, צריך הרבה זהירות, בגלל שהם טופלו בשיטה לא
נכונה. לא כל פסיכולוג הוא מומחה בזה. סיבה שנייה יכולה להיות אנשים שמלבד
הבעיה הזאת יש להם עוד בעיה חמורה והם נופלים בגלל הבעיה השניה.

בהקשר של עצת נפש אני רק איש תורני. אם כתוב בתורה לא, אז זה לא. אם כתוב
בתורה שאדם לא צריך לנהל חיים כאלה, סימן שאפשרי להתגבר.

- פורסם בשאילת שלמה 358


---
title: "פרשת כי תבוא: הכרת טובה"
type: "מאמר"
---

## פרשת כי תבוא: הכרת טובה

\[נרשם ע"י יוסף אברמסון\]

המצוה הראשונה של פרשתינו ,פ' כי תבוא, היא הביכורים. וכי רבש"ע צריך את
פירות הארץ? הוא לא צריך. אלא אומר רש"י לא להיות כפוי טובה (כו ג). גם אדם
כשקם בבוקר הדבר הראשון שאומר הוא "מודה אני לפניך”. גם במצות ארבע מינים
אומר הרמב"ם במורה נבוכים חלק ג זה לומר לד' כי קיבלנו כל זה. לומר תודה
רבה.

אדם צריך ללמד עצמו לומר תודה רבה. יש כפוי טובה ויש יותר גרוע מכפוי טובה
וזה המשלם רעה תחת טובה. אדם הראשון היה כפוי טובה. הוא חטא. ד' אומר לו
למה חטאת וענה שהאשה אשר נתת לי היא נתנה לי. מפרש רש"י שד' אמר לו שאתה
כפוי טובה (ג יב). אני נותן לך מתנה ואתה מאשים. גם בזמן הזה יש בעלים
המאשימים את נשותיהם בכל דבר...זה סימן שהם צאצאי אדם הראשון. זו ידיעה
חשובה.

כל התורה מלאה הכרת טובה. הכרת טובה לד' הכרת טובה לאנשים. יצאנו ממצרים
ולא חרץ כלב לשונו. שכרם "לכלב תשליכון אותו”. מכה ראשונה ושניה מים ומשה
רבינו לא עשאם מצד הכרת טובה כי המים הצילו אותו. ד' אומר למשה רבינו
להילחם נגד מדין ומשה רבינו שולח אחרים. למה לא הוא? כי יש לו הכרת טובה
מאחר ויתרו קיבל אותו.

הרי צריך האדם להרגיל את עצמו לומר תודה מהבוקר עד הערב. זה יסוד עבודת ד'.
יסוד הקשר בין אדם לחבירו.

- פורסם בשאילת שלמה 293


---
title: "דירה - הלכות שונות (שו\"ת)"
type: "הלכות שונות (שו\"ת)"
---

**מעבר**

ש: אנחנו עוברים דירה ולא יודעים לאן. מה הכי כדאי?

ת: ג' אמות מידה: חינוך ילדים, חברה מתאימה, עבודה.

**חובת חנוכת בית**

ש: האם יש חובה לעשות חנוכת בית? ובבית שכור?

ת: יש מנהג טוב ששימוש ראשון יהיה קודש כגון לימוד תורה או תפלה, אך לא
חייבים להזמין אנשים (שו"ת שאילת שלמה ב פד-פה, קמג. ג שכו).

**דירה רעה**

ש: האם יש בעיה לשכור דירה שבה אדם התאבד בה בעבר?

ת: לא. העבירה באדם, והדירה כהוגן.

**בית של מגורשים**

ש: האם יש בעיה לשכור דירה בה התגוררו אנשים שהתגרשו?

ת: אין שום בעיה. אם הייתה בעיה אז היה צריך לתת צדקה ולומר תהילים, אך אין
בעיה. אנשים התגרשו בגלל עצמם ולא בגלל הדירה.

**עיר או יש"ע**

ש: אני רוצה לעבור מן העיר ליהודה ושומרון ואשתי לא רוצה. מה לעשות?

ת: עשה כרצון אשתך כי היא יותר קשורה למקום לעומתך שהנך יותר נייד.


---
title: "חוסר עקביות מוליד חרדות"
type: "מאמר"
---

## חוסר עקביות מוליד חרדות

\[מ"ראש יהודי"\]

יש דברים שבהם אני מטיל משמעת, מעין כפייה. זה אמנם דבר לא נעים, אבל זה
טוב לילד. הוא לומד שאצל הוריו "כן" הוא "כן", ו"לא" זה "לא"! מילה זו
מילה! אם הוריו רכים וותרנים בכל דבר, הוא מסיק מכך: "אין לי על מי לסמוך!
כאשר אהיה במצוקה, איך אוכל לסמוך על הורים רכים וחסרי חוט שדרה כאלה...".
כתוצאה מכך הוא מפתח חרדות. לכן כדאי לבחור בקפידה עניינים מסוימים שעליהם
עומדים בכל תוקף. אמנם רוּבם של הדברים אינם כך, שהרי לא ניתן לנהל חייו של
אדם או ילד, על-ידי מתן פקודות ללא הרף; ודאי, יש צורך בהתערבות מינימלית.
אך באופן כללי, צריך להתאזר בנשק הסבלנות – עוד שנה, עוד שנתיים. זה הכלל:
רובו – סבלנות, מיעוטו – פקודות.

- פורסם בשאילת שלמה 302


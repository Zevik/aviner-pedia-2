---
title: "אמונות תפלות - הבלים - ב' (שו\"ת)"
type: "שו\"ת"
---

**ניחוש**

ש: נשברה לי צלחת שכתוב עליה 'שנה טובה', האם זה אומר משהו?

ת: שום דבר (נר באישון לילה 226).

**"תִקשור"**

ש: יש ערך ל"תקשור"?

ת: עד היום הזה לא הוכח שיש אמת בכל הדברים האלה ושאינו אלא דמיונות בעלמא.
איננו שוללים אפשרות שיהיו דברים כאלה, אנו רק אומרים שלשה דברים: א. לא כל
מה שטוענים הוא נכון, ופתי יאמין לכל דבר. ב. לא כל מה שטוענים הוא שקר
בהכרח, ופתי יכחיש כל דבר. ג. התפשטות דברים אלו בהמון מאוד מזיקה, כי הם
מסיתים את האדם מן העיקר שהוא מלאכת המוסר ועבודת ד' (עיין אגרות הראיה ח"א
עמ' פו. שיחות הרב צבי יהודה בראשית 310- 313). נר באישון לילה 181).

**עקיצת עכביש**

ש: נעקצתי כמה פעמים על ידי עכביש. זה אומר לי משהו?

ת: לא. לכל דבר יש משמעות אך איננו יודעים סודות ד' (נר באישון לילה 253).

**ביצה ומזל**

ש: שמעתי שאסור לקלף למישהו את הביצה כי לוקחים לו את המזל?

ת: שטויות .

**לוחש על המכה**

ש: האם יש בעיה של לוחש על המכה, אם אדם שמפחד מכלבים ורואה כלב לפניו אומר
את הפסוק: "לבני ישראל לא יחרץ כלב לשונו"?

ת: מותר. זה כדי לסלק פחד. עיין רמב"ם ע"ז יא.

**רוח רפאים**

ש: האם רוחות רפאים קיימים ומזיקים?

ת: לא קיימים. שטויות (נר באישון לילה 315).

**מטריה בתוך הבית**

ש: מה המקור לכך שאומרים לא לפתוח מטריה בתוך הבית?

ת: אמונה טפלה ממקור גויים (נר באישון לילה 201. והשיב הגר"ח קניבסקי: "לא
שמענו". סגולות רבותינו 224 – רשם מ"צ).

**לילית**

ש: האם זה נכון שאם אתה אומר לילית שלוש פעמים מול מראה, אז אתה רואה אותה?

ת: שטויות.

**קריאת כף היד**

ש: אדם שקורא בכף היד ניבא לי שחורות. האם אפשר לשנות בעזרת תשובה?

ת: כל אלה הבלים (שו"ת תשובות והנהגות ד קצו. נר באישון לילה 173).

**יודעי עתידות**

ש: כיצד יש אנשים שאומרים עתידות? האם הם נביאים?

ת: הבל. הנבואה נפסקה. בבא בתרא יד. וכבר שאל הרמב"ם איך יש קוסמים
ומעוננים שיודעים העתיד. והוא משיב שלפעמים הם אומרים נכון ולפעמים לא.
ונביאים זה תמיד נכון. הלכות יסודי התורה י ג. ובמורה נבוכים הוא מסביר שזה
בעזרת אינטואיציה.

**איש השלג הנורא**

ש: שמעתי שמצאו שרידים של יצור פרה-היסטורי, חצי אדם וחצי קוף, בגודל ענק
ומצאו עקבות ענקיות וכן צילמו אותו?

ת: הכל בדותא. יש אפילו אדם אוהב בדיחות ושמו וואלס שיזם. הכל הוכחש על ידי
המחקר המדעי. גם נקרא ביגפוט או יוטי. הבלים (נר באישון לילה 71).

**שנת 2012**

ש: האם זה נכון שבשנת 2012 ב-21 בדצמבר יהיה אסון בעולם או אירוע אחר שישנה
את העולם?

ת: הבל. זהו תאריך בלוח המאיה. אגב צאצאי המאיה עצמם אינם מייחסים חשיבות
לתאריך זה. אלא זו המצאה של אנשי העידן החדש, ניו-אייג'.

**שרשרת שנפלה**

ש: שמעתי שאין לענוד שרשרת שנפלה לי שלש פעמים?

ת: אמונות תפלות.

**שינה**

ש: האם נכון ששינה עם גרביים פוגעת במאיר עיניו של אדם?

ת: הבלים. אדרבה, זה צנוע (נר באישון לילה 91).

**מזל רע על הבית**

ש: מה בדבר המנהג לשטוף את הבית כדי לגרש ממנו מזל רע?

ת: הבל. אלא יש לשטוף אותו כדי שיהיה נקי (נר באישון לילה 206).

**מראה שבורה**

ש: מותר שתהיה מראה שבורה בחדר?

ת: אין בעיה (נר באישון לילה 212).

**חלה תחת כרית**

ש: האם יש נכון שאם שמים חלה שהפרישו תחת הכרית חולמים על הזיווג שלו?

ת: הבל (נר באישון לילה 146).

**שפשוף עין**

ש: יש נוהגים שלאחר שמגרדים את העין הם מנשקים את היד?

ת: הבל.

**חתול**

ש: מה המקור לכך של חתוך יש 9 נשמות?

ת: הבלים.

**רגלים מול הדלת**

ש: האם על פי התורה אין לישון עם רגליים מול הדלת?

ת: אמונה טפלה הלקוחה מן הפנג שווי (נר באישון לילה 264).

\[ושהגר"ח קניבסקי שמקפידין כי הא מנהג מת. כלומר, קוברים מתים עם הרגלים
בכיוון הדלת. שאלת רב א קמה. ונשאל הגרש"ז איורבך: האם צריך להקפיד בכיוון
המטה שישנים עליה, ובאיזה צד יהיה הראש וכו'? והשיב: לא צריך להקפיד בזה,
ואיך שהוא יעשה זה טוב, ושיעשה באופן שהכי נח לו. ועלהו לא יבול א נא – רשם
מ"צ.\]


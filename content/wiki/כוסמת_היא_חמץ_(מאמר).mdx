---
title: "כוסמת היא חמץ? (מאמר)"
type: "מאמר"
---

## האם כוסמת היא חמץ?

\[אתר "כיפה"\]

שאלה: האם כוסמת היא חמץ? ומה דין כרית כוסמת?

תשובה: בתורה כוסמת נמנית בחמשה מיני דגן, אם כן היא חמץ. אבל אין זה מה
שנקר היום כוסמת. עיין אנציקלופדיה תלמודית ערך דגן בשם רש"י שכוסמת של
תורה היא אושפילט"א, מה שנקרא היום באנגלית Spelt ובשם המהרי"ל טנקיל מה
שנקרא היום בגרמנית Dinkel, כלומר מזון אחר שלא היה מוכר אצלנו בימי המקרא.
עתה יש ארצות אופים ממנו סוג לחם, ויש שעושים ממנו אטריות, ויהודי מזרח
אירופה מבשלים אותו ומכנים אותו ביידיש קאשע. לכן, דינו כקטניות המותרש
לספרדים שאוכלים קטניות ואסור לאשכנזים.

באשר לכוסמת של התורה, היא משמשת היום מזון בריאות מיוחד ומכונה כאמור
באנגלית Spelt או Dinkel Wheat ובצרפתית Epeautre לעומת הכוסמת שלנו המכונה
באנגלית Buckwheat ובצרפתית Sarrasin. וכן כתוב בספר פסקי תשובות תנג 5
שהכוסמת שלנו אינה הכוסמין של התורה.

באשר לכרית חימום המכונה כרית כוסמת, יש שדנו להתיר מדין קופת שאור או לאו,
אך אין שאלה כיון שהיא עשויה מהכוסמת שלנו שהיא קטניות ואין איסור הנאה
בקטניות.

- פורסם בשאילת שלמה 329


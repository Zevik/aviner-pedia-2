---
title: "התייחסות"
type: "מאמר"
---

## התייחסות

\[מ"ראשי יהודי"\]

אכן, לא תמיד אנו יודעים כיצד להתייחס. כאשר אי-אפשר להתייחס, אין לומר
לילד: "אז מה?", אלא יש לומר: "הקשבתי בני, ואני מבטיח להתייחס". גם אין
תמיד פנאי להתייחס. לפעמים האם לחוצה, היא בדיוק צריכה ללכת, היא עמוסה, גם
היא בן-אדם. אין זה אסון. לא חייבים להתייחס מיד. במצב כזה יש לומר לילד:
"ראה, שמעתי כל מה שסיפרת, תודה שסיפרת לי. מחר, בעזרת ד', נדבר על זה".
חינוך איננו "שליפה מן המותן". רק קצין קרבי אמון על תגובת-בלת"ם \[ראשי
תבות – בלתי-מתוכנן מראש\]; כאשר יורים עליו בשעת קרב, הוא אינו יכול לצעוק
לאויב: "סליחה, אני אתייחס מחר, אני הולך למפקדי להתייעץ". הקצין חייב
להגיב במקום. הקצין הישראלי, כידוע וכמפורסם, הוא הקצין המעולה ביותר בכל
צבאות-העולם מבחינת כושר האִלתור. כוח האלתור של צה"ל הוא אגדי.

- פורסם בשאילת שלמה 267


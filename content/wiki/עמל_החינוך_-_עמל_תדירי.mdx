---
title: "עמל החינוך - עמל תדירי"
type: "מאמר"
---

## עמל החינוך – עמל תדירי

\[מ"ראשי יהודי"\]

לילד בעל דימוי עצמי נמוך, לא יועיל אם נאמר לו פעם אחת: "יופי, אתה רואה?
הצלחת!". לא! צריך לשטוף את מוחו מן הפסולת. שטיפת-מוח חיובית.

לומר לו את זה פעמים אין-ספור. בכלל, צריך לדעת שחינוך איננו מעשה חד-פעמי.
אל תטעה לחשוב כי בשל פעם אחת שהגעת אתו להישג חינוכי גבוה, בזה הוא כבר
מתוקן; לא ולא, אל תטעה. פעם אחת שווה כקליפת השום – אינה מעלה ואינה
מורידה. הדבר נכון גם בכיוון ההפוך – כעס חד-פעמי לא יהרוס את הילד. אנחנו
בני-אדם העלולים לכעוס, אבל כעס תדירי הוא הרסני. זה דומה לאכילה. אי-אפשר
לאכול בראש-חודש את כל הכמות החודשית. צריך לאכול כל יום קצת. יש גם רופאים
שמייעצים לא לאכול ארוחות גדולות, אלא ארוחות קטנות רבות. כל שלוש-ארבע
שעות – ארוחה קטנה. כך המזון מתעכל היטב.

- פורסם בשאילת שלמה 242


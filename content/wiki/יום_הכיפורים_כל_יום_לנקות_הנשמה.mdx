---
title: "יום הכיפורים: כל יום לנקות הנשמה"
type: "מאמר"
---

## יום הכיפורים: כל יום לנקות הנשמה

\[עריכה: יוסף אברמסון\]

יום הכיפורים אפשר להבין. כל יום צריך להתוודות! הרב קוק אומר כי אדם צריך
להתוודות הרבה. למה? כי הוא נכשל. הוא צריך לנקות. אמנם וידוי אינו נעים.
כי על האדם להודות שהוא לא בסדר. אבל אח"כ נעים כי הוא נקי. כמו שכל יום
אדם צריך לנקות את הגוף כך הוא צריך כל יום לנקות את הנשמה.

בגמ' בנדרים מט ב, אמרו לרב אחד אתה נראה טוב כמו מגדלי חזירים או מלווי
בריבית שמרוויחים הרבה. אמר חס וחלילה! אבל מן הבית ועד לבית המדרש יש
עשרים וארבעה בתי שימוש. ואני נכנס בכולם. מסביר הגאון מוילנה בספרו אבן
שלמה שהכוונה לבית שימוש רוחני. הוא מתנקה. לכלוך א' לכלוך ב' ולכלוך ג'.
אז הוא מגיע נקי.

כל יום אדם צריך לנקות את עצמו. מעבירות במעשים, מעבירות בדיבור ומעבירות
במחשבה. וגם בתת המודע אף על פי שאינו אשם בכל זאת צריך לנקות. לעולם יהיו
בגדיך לבנים ושמן על ראשך לא יחסר (קהלת ט ח). גם בין אדם לחבירו וגם בין
איש לאשתו. לנקות. לא ללכת לישון עם טענות ועם ברוגז. לעשות שלום. אנחנו
בני אדם ואנחנו עושים טעויות. בין אדם לד' ובין אדם לחבירו. אבל צריך
וידוי, צריך לתקן צריך לנקות.

- פורסם בשאילת שלמה 297


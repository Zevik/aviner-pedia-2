---
title: "אני רע. אני מכה את אשתי (מאמר)"
type: "מאמר"
---

**אני מכה את אשתי**

**שאלה:** אני כזה רע. אני מכה את אשתי. פתאום האלימות עולה לי למוח, אני
מאבד שליטה, מתפרץ ומכה אותה. אחר כך אני מתבייש, אני מתחרט, מנסה לפצות
אותה – ושוב מכה אותה. היא אף פעם לא מגיבה, רק בוכה בשקט. הייתי מעדיף
שתרביץ לי בחזרה. אבל היא בוכה ולא אומרת כלום. אני כזה רע. הכי גרוע הוא
שבבית הורי, אבי היה מכה את אמי. היא היתה בוכה בשקט ולא אומרת מאומה. אני
כבר מיואש לגמרי ומפחד שזה יעבור לילדינו. כלפי חוץ אני אדם מאוד מכובד.
כולם מכבדים ואוהבים אותי, אך כלפי אשתי אני מפלצת. לעולם לא אוכל לכפר.
כנראה אני סתם סוטה, ועדיף שאתגרש.

**תשובה:** אין להתייאש. לעולם אין להתייאש. תמיד אפשר לתקן. לא צריך
להתגרש אלא לתקן. זה אפשרי. בוודאי שאינך סוטה. לו היית סוטה, היית מרוצה
מעצמך. אך אתה עצוב ושבור. זו כבר חצי תשובה. אבל רק חצי. לא די להצטער,
לבקש סליחה ולהמשיך להציק. יש לחדול מיד, זה אפשרי.

איך עושים זאת? אי אפשר להסביר באופן תיאורטי. כמובן, יש ללמוד כל יום ספרי
מוסר ובמיוחד ספר מסילת ישרים. יחד עם זאת יש לפנות מיד לטיפול ל"מרכז
לטיפול במניעת אלימות במשפחה". יש כחמישים מרכזים כאלה בארץ, המיועדים
בעיקר לציבור דתי וחרדי. לצערנו, לבושתנו ולחרפתנו, גם אצל דתיים וחרדים –
יש הרבה מאוד נשים מוכות. זה נורא ואיום!

אלו המרכזים לפי סדר הא-ב:

\[הערת העורך: מספרי הטלפון עלולים להיות לא מעודכנים, בשל הזמן שעבר מאז
כתיבת המאמר\]

אילת 08-6367138

אשדוד 08-8563781

אשקלון 08-6754950

באר שבע 08-6239478

בני ברק 03-6198813

בית שאן 04-6586245

בת ים 03-5556112

הרצליה 09-9554151

חדרה 04-630306

חולון 03-5041556

חיפה 04-86777707

טבריה 04-6715177

ירושלים 02-6521183

ירושלים, (חרדים) 02-6444518

כפר סבא 09-7410224

לוד 08-9279963

נצרת עלית 04-6011580

נתניה 08-9279963

פתח תקווה 03-9052536

קרית שמונה 04-6905301

ראשון לציון 03-9689807

רחובות 08-9392651

רמלה 08-9771645

רמת גן 03-6741833

תל אביב 036-492469.

שם ילמדו אותך שליטה על עצמך. אינך סוטה. גם יתנו הגנה לאשתך. וכן טיפול
בילדים שנחשפו לאלימות ועלולים להגיע לאלימות בעצמם.

בעזרת ד', תצא מזה. אם תרצה – מאה אחוז תצא מזה. קודם כל, תלמד לחוש מראש
מתי הרגש האלים גואה ולנקוט באמצעים להשתלט עליו. אחר כך יבוא התור של
שיפור התקשורת בינך לבין אשתך. אינך לבד. יש אפשרות ותקווה לתיקון. בטוח.
אל תשמור סוד נורא זה, אלא התחל לטפל. אגב, לא רק מכות זה דבר נורא, אלא גם
עלבונות והשפלות, וגם תביעות בעניינים אינטימיים.

ולפני כל: אמור לאשתך: "את לא אשמה! את לא אשמה! אני אשם. אלך לטיפול מחר.
סליחה". בזה, כבר קנית קצת עולמך.

אשתך כזאת צדקת. גם אתה תהיה צדיק. בעזרת ד' תוכל לכפר. אם מכאן ולהבא תשמח
את אשתך, היא תסלח. אני מבטיח.


---
title: "פרשת מסעי - החיים הם \"מסע\""
type: "מאמר"
---

## פרשת מסעי - החיים הם "מסע"

\[עריכה: יוסף אברמסון\]

"אלה מסעי" (במדבר לג א). אכן החיים הם מסע. חיי הפרט וחיי הכלל. חיי עם
ישראל היוצא ממצרים וחיי העם הנכנס לארץ. וגם חיי בני הזוג. "מסע" הכוונה
שהדברים לא עומדים במקום אחד. אלא צריך להתקדם. יש דרך. יש תחילת הדרך ויש
סוף הדרך. לכל אורך הדרך יש בעיות וקשיים וצריך להתגבר עליהם. במיוחד כאשר
יש נפילות וכשלונות. כי אין אדם בארץ אשר יעשה טוב ולא יחטא. אין לאדם
להתייאש בגלל זה אלא להמשיך למשוך קדימה במסע.

המסע אינו פשוט. החיים אינם פשוטים. גם בני הזוג נמצאים במסע. מתחתנים כי
אוהבים אבל מתגלים קשיים. מתחים עקב הפרנסה ועקב חינוך הילדים. לפעמים זה
אשם בטעות ולפעמים זה אשם. אבל לא צריך להתייאש אלא להמשיך. היו לנו ארבעים
ושתים תחנות. בכל תחנה למדנו משהו. לפעמים למדנו דרך הצלחה ולפעמים למדנו
דרך הכשלון. תמיד לומדים ותמיד מתקדמים. המלאכים עומדים במקום אחד ומכונים
"עומדים". אבל האדם נקרא "מהלכים" ומתקדם. אבל "אלה מסעי בני ישראל וכו'
ביד משה". רבש"ע מדריך אותנו לכל אורך הדרך.

- פורסם בשאילת שלמה 347


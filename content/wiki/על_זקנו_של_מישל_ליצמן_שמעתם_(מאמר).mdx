---
title: "על זקנו של מישל ליצמן שמעתם? (מאמר)"
type: "מאמר"
---

## על זקנו של פישל ליצמן שמעתם?

על זקנו של פישל ליצמן שמעתם? לא. חבל. במיוחד חבל שראש אכ"א של צבאנו לא
שמע עליו. אם כן, מעשה שהיה כך היה. בשנת תשע"ב.

פישל ליצמן, חרדי חסידי מניו יורק, חלם כל חייו להיות שוטר, למד בבית-ספר
לשוטרים, אך ננזף על ידי מדריכיו שהביעו חוסר שביעות רצונם מכך שאינו שומר
על הופעה חיצונית נאותה, בהיותו מזוקן.

ראה: <http://shturem.net/images/news/69853_news_18022014_59121.jpg>.

אך הוא סירב להתגלח, הודח מן האקדמיה לשוטרים חודש לפני סיום הקורס, וחלומו
התפוגג. עורך דינו טען שזו אפליה על רקע דתי, כי כאשר נרשם ללימודים, הם
ידעו שהוא יהודי דתי ושאין כוונתו להתגלח. מצידה, המשטרה טענה שהוא היה
חייב לדעת מראש את כללי של המשטרה, כיצד שוטר חייב להראות, עליהם הם חוזרים
שוב ושוב.

אך פישל לא ויתר והגיש תביעה נגד ראשי המשטרה בבית-המשפט. שופט בית-המשפט
הפדראלי הרולד ביר קבע שפישל היה קרבן לאפליה על רקע דתי, הורה להחזירו,
ולפצותו בסכום של 137,000 דולר.

המשטרה החליטה לא לערער אלא לקבל את ההחלטה, והציבה אותו במחוז 46, ברונקס.
אגב, גם נשיא מנהטן, סקוט סטרינגר הביע דעתו שלמרות שמותר למשטרה לקבוע
כללים עבור השוטרים, חייבת היא להתחשב בחומרות הדת.

כל הכבוד לפישל!

ואתה ראש אכ"א היקר של צבאנו, כזה ראה וקדש.

- 

פורסם בשאילת שלמה 433


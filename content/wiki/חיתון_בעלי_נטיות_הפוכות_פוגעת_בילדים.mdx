---
title: "חיתון בעלי נטיות הפוכות פוגעת בילדים"
type: "מאמר"
---

## הרב אבינר: היוזמה לחתן הומואים עם לסביות פוגעת בילדים

בשיחה עם 'מקור ראשון' תוקף הרב אבינר את היוזמה לחתן הומואים ולסביות כדי
לאפשר להם להביא ילדים לעולם ומגדיר את היוזמה כמנוגדת לתורה. "התורה קבעה
כי לילד צריכים להיות אבא ואימא שאוהבים אחד את השני. זו גם הבסיס להלכה של
נקי יהיה לביתו שנה אחת כפי שמסביר ספר החינוך. לכן הרעיון להביא ילדים
לעולם על ידי שני בני זוג שלא אוהבים אחד את השני הוא מנוגד לרוח ההלכה
ולתורה" אומר הרב אבינר.

על השאלה מה יעשו אנשים עם נטיות מיניות הפוכות אומר הרב כי "זה שלאדם יש
נטייה מינית הפוכה לא מתיר לו לפעול באופן שבו הוא פוגע בילד. אז נכון לא
עלינו יש לעיתים מצבים של נשים אלמנות או גירושין אבל מלכתחילה ליצור
מציאות לא בריאה זה מצב שאינו מותר כלל. מה שבעל הנטיות צריך לעשות זה ללכת
לטיפול שבו הוא יחשוף את הנטייה הנורמאלית שקיימת בתוכו ושמופרעת על ידי
בעיה בזהות העצמית של האדם בגלל בעיות בילדותו".

**ש: העמדה הזו של הרב מנוגדת לספר מחלות הנפש של איגוד הפסיכולוגיה
האמריקני הdsm בנוסף לכך יש רבים שטוענים שטיפולי ההמרה פוגעים בהם?**

ת: קודם כל לפני הכל צריך לקבוע שיחסים הומוסקסואליים הם איסור תורה. כלומר
בכלל לפני שאנחנו נכנסים לדיון הזה בשאלה האם לנטייה הפוכה יש בסיס טבעי או
לא צריך לקבוע שזה להלכה לא משנה דבר. הרמב"ם כבר קבע שלעיתים האדם נולד עם
מידה לא טובה בנפש והוא בבחירתו החופשית לא בוחר בה אלא עושה את הטוב. לכן
מלכתחילה אני שולל את הלגיטימציה שיש כאלו שרוצים היום לתת לנטיות הפוכות.
דיבורים על כך ששני גברים למשל יחיו יחד ולא יחטאו הם שטויות. זה כמו
להכניס גבר להתגורר בפנימייה של בנות. הרי אף בר דעת לא יקבל זאת. בנוגע
לשאלה איך אני תומך בטיפולי ההמרה אז אני רוצה להסביר שחד משמעתית אני לא
תומך בטיפולי המרה או בהכחשה של הבעיה אלא שבעשורים האחרונים התפתחה שיטה
חדשה שמאפשרת גם למי שיש לו נטיות הפוכות לחזור אל הנטייה הטבעית שלו

הרב אבינר מסביר שיש שיטה שנחקרה בארה"ב שטוענת כי מתחת לנטיה המינית השונה
קיימת הנטיה המינית הרגילה אלא שזו הודחקה בגלל בעיות משפחתיות. "למשל אם
האבא הוא אדם מכה אז הילד יילמד שלא כדאי להיות גבר כי גבר זה אלימות. כנ"ל
נוצרות כשיש אם שתלטנית בבית שיוצרת דיכוי של בעלה. כלומר מחקרים מראים
שהנטיות ההפוכות הם תוצאה של מציאות לא בריאה בילדות. כלומר לא מדובר כאן
במשהו שלא ניתן לשנות אותו. על כך יעידו גם כל הבוגרים של השיטות הללו
בארה"ב וגם בארץ שהפכו לבעלי נטיות רגילות והקימו משפחה לתפארת".

**ש: אבל יש טוענים שהשיטה לא מצליחה?**

ת: יש לשיטה הזו אלפי בוגרים שמעידים עליה. אגב חלק מהמוקדנים בארגון עצת
נפש הם בעצמם בוגרים של השיטה ולכן אף אחד לא יכול לומר להם שהיא לא
מצליחה. אלא וכאן צריך להודות: מדובר בתהליך מאד קשה שלוקח כוחות ומאמצים.
אנשים לעיתים לא רוצים לעשות מאמצים אלו ולכן הם מעדיפים להישאר כמו שהם.
זו כמובן השיטה של הניו אייג' שאומרת קבל אותי כמו שאני ככה אני וככה טוב
לי. לא זו דרכה של היהדות שמקדשת את עבודת ה' ואת המאמץ ללכת בדרך הנכונה.

הרב אבינר גם מציין כי אחת הסיבות לכך שלמרות הצלחת השיטה לא פונים אליה כל
האנשים בעלי הנטיות ההפוכות נובעת מכך ש"רבים מתקיפים את השיטה. אנשים
אומרים שהיא קשה או לא נכונה ולא בודקים אותה לעומק. זה דוחה אנשים. אלא
שאני גם מברך על ההתקפות האלו כי הם מפרסמות אותנו ומאפשרות לנו לפעול"
מסכם הרב אבינר את דבריו.

- 

נלקח משאילת שלמה 191


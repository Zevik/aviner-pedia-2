---
title: "אווירה כללית טובה"
type: "מאמר"
---

## אוירה כללית טובה

\[בראש יהודי – פ' ראה תשע"א\]

אם ההורים מחנכים היטב ובמסירות את הילד, גם אם ישנן בעיות שונות בלתי
פתירות, אין זה נורא, הילד יפתור אותן בכוחות עצמו. זה חלק מבריאותו.

משל למה הדבר דומה? אי אפשר לשמור ילד בסביבה סטרילית נטולת חיידקים. זה גם
מסוכן, כי כיוון שלא יתנסה להילחם נגדם, אז הוא יפול שדוד בפגישה הראשונה
איתם. אלא אין להיבהל מכך שהוא נושם כל רגע מיליונים של חיידקים, בתנאי
שהוא בריא, כי אז הוא גובר על כולם.

אבל אם הילד הרוס נפשית בהרס חולני מפני שהוריו קרים וביקורתיים, כל הזמן
מעירים לו ופוגעים בו, או שאינם מתעניינים בו ומשדרים שהוא סרח עודף – אז
מצבו הכללי רעוע, והינו בסיכון מתמיד מול כל פגע.

אמא טובה עם לב טוב, אף שלפעמים היא כועסת או אפילו מרימה יד על הילד ועושה
שאר טעויות – כל הטעויות האלה אינן גורליות. האווירה הכללית היא שמכריעה.


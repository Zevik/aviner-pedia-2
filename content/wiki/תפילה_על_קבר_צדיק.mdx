---
title: "תפילה על קבר צדיק"
type: "מקום התפילה (שו\"תים)"
---

## תפילה בקבר צדיקים

שאלה: מה הערך להתפלל על יד קברי צדיקים כמו כאן בקבר רחל? הרי אנחנו
מתפללים להקב"ה ולא לצדיקים?

תשובה: זה נכון. כבר כתב במשנה ברורה בהלכות ערב ראש השנה, שיש מנהג להתפלל
בקברי צדיקים (תקפא ס"ק כז): "דבית הקברות הוא מקום מנוחת הצדיקים, והתפילה
נתקבלה שם יותר. אך אל ישים מגמתו נגד המתים, אך יבקש מהשם יתברך שיתן עליו
רחמים בזכות הצדיקים שוכני עפר". ודאי אנחנו מתפללים לד' ולא לצדיקים, אבל
אנחנו מבקשים מהצדיקים לעזור לנו, כי הרי הצדיקים לא מתים. צדיקים במיתתם
נקראים חיים. כמו שאדם מבקש מרבו החי לעזור לו, לתת עצות ולהתפלל עבורו, כך
אדם יכול לבקש מרבו המת. הצדיקים במיתתם עדיין חיים אבל פועלים בדרך אחרת.
יש הרבה דרכים להקב"ה. יש אפילו דוגמה של צדיק שנפטר ופועל כבר שלושת אלפים
שנה: רחל אמנו.

בנוסף לכך, קבר צדיק הוא מקום קדוש, כי שם נקבר הצדיק. ומי שמתפלל במקום
קדוש זה יותר ממי שמתפלל בכל מקום. הקב"ה שומע תפילת האדם בכל מקום אבל
יותר קדושה הוא תפילה ארץ ישראל, ומעל זה קבר צדיק בארץ ישראל.

למשל, הג"ר שלמה זלמן אוירבך, שכשהיה נוסע מביתו בשערי חסד לישיבת קול תורה
בשכונת בית וגן, היה עובר על יד הר הרצל והיה מתפלל שם ואומר שכיוון שאלו
קברי צדיקים שמתו על קידוש השם, אין לו מה לנסוע למרחקים (אורו של עולם עמ'
380).

אין חובה ואין מצוה להתפלל בקברי צדיקים אבל יש ערך, וכל אחד לפי השיקול
שלו.

- 

פורסם בשאילת שלמה 413

<a href="קטגוריה:_שו&quot;ת" class="wikilink"
title="קטגוריה: שו&quot;ת">קטגוריה: שו"ת</a>


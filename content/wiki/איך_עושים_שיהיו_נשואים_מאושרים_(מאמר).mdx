---
title: "איך עושים שיהיו נשואים מאושרים (מאמר)"
type: "מאמר"
---

איך עושים כדי שיהיו נישואים מאושרים? אחד מהכללים שלא מחנכים איש את בת
זוגו או בן זוגו. אתה לא מחנך שלה, אתה לא רב שלה. אתה חבר. אם היא לא בסדר
זה עניין שלה, אל תלחץ בגלל שאתה למדת בישיבה ויושב במרום, זה לא ככה. אבל
מה נעשה אם היא לא בסדר? יש פתרון תהיה אתה בסדר. אתה תהיה בסדר וזה יקרין
עליה. זה בעיה של הדתיים כלומר אנחנו, הנחמדים, שאנחנו יודעים את הכל.

מכתב מחבר שהוא עובד בבית משפט לתביעות קטנות והוא קלדן שם. אמנם הוא ת"ח
אבל לפעמים גם ת"ח צריך לעבוד..

בתור קלדן בבית המשפט יש המון דיונים שאין בהם דתיים חובשי כיפה ולפעמים
כן. לאחרונה הרגשתי משום מה שישנם הערות יותר לדתיים מאשר ללא דתיים. אמנם
הדתיים מבקשים סליחה בתחילה אבל אז ממשיכים לדבר בלי הפסקה בלי לבדוק מה
אומר השופט. ואז הצלחתי לבדוק את העניין, ויותר מ50% מההפרעות לשופט נעשים
ע"י דתיים. כל מקרה כזה מצער אותי ואני רוצה לצעוק על הדתי או החרדי הזה,
הרי אתה עושה חילול ה', ואיך אתה צועק כאן! אתה לא יודע מה זה שליטה עצמית?
במקרים כאלו אני מתבייש באנשים האלו. כותרת המכתב- לפעמים אני רוצה להיבלע
באדמה.

ולכן אדם ירא שמיים בוודאי צריך להוסיף יראת שמיים להגדיל את הציציות
ולהגדיל את הכיפה, אבל צריך דרך ארץ ולהתנהג יפה כלפי הזולת. השופט זה חלק
מהמשכורת שלו לספוג צעקות וכו. אבל בין בני זוג זה בלתי נסבל. לא להכנס
לתוך דברי השני, להקשיב בנימוס מה שמדבר, לא לחנך אותו, אלא להיות בסדר.

כמו שכתוב "אשמנו בגדנו.." בגוף ראשון ולא בגוף שני "אתה גזלת.." ולא בגוף
שלישי "הם לא בסדר.." אלא אתה צריך להיות בסדר.

סיפור ידוע שסיפר הרב קוק על אדם שביקש שהרב יברך אותו כי הוא הולך לתקן את
העולם והרב בירכו, וחזר אחרי כמה חודשים ושאלו נו תיקנת את העולם? ואמר לו
שלא. אמר לו הרב תתקן את המדינה שלך, אמר לו רעיון טוב, הלך ולא הצליח. אמר
לו הרב תתקן את העיר, ולא הצליח. אמר לו הרב שיתקן את משפחתו, חזר אח"כ
ואמר לו שגם בזה נחל כישלון. אמר לו הרב יש לי רעיון תתקן את עצמך, ואז
תקרין על משפחתך וזה יקרין על העיר, והעיר על המדינה, והמדינה על כל כדור
הארץ. אותו הדבר אצלנו, אדם התחתן לא יתקן את השני אלא יתקן את השני. ועד
עכשיו לא? לא גם לפני כן, אבל עכשיו עוד יותר.

ולכן יתקן את עצמו ואז זה גם מביא ברכה על אחרים. ולכן לא להטיף מוסר ולא
ללמד הלכות. עזוב את זה. זה עושה את הנישואים בלתי נסבלים. מילא בבית המשפט
אפשר להוציאו החוצה, אבל בנישואים אי אפשר.

ואיפה מצוות תוכחה? כתוב בגמ' שבדור הזה אין מישהו שיודע להוכיח. כי הוא
מוכיח ואומרים לו תוכיח את עצמך אומר תוס' שם. ואנחנו לא יותר טובים
מהתנאים שאמרו את זה. אז מה יהיה? אז מי שיש לו ה"א להוכיח יעשה כנהוג מעבר
לים הנהוג באמריקה שאם אדם רוצה להעיר משהו לחברו הוא שואל אותו- אתה רוצה
לדבר על זה. אם הוא אומר כן אז הוא מדבר איתו, אך אם לא- אז הוא לא מדבר על
זה. ויש סגולה בדבר, אם מישהו שונא אותי יש סגולה שיאהב אותי? כן. אורחות
חיים כתר ראש בערך נישואים- תאהב אותו כמו שכתוב "כמים הפנים לפנים כן לב
האדם אל האדם. זה כתוב בנישואים אע"פ שזה לא כתוב שם. ולכן צריך לאהוב ואז
בסופו של דבר הוא מתרכך.

ר' אריה לוין אמר מישהו שמתקן את האוטו שלו בשבת אז הוא הסתכל עליו וזה נסע
משם. וכן אחד עישן ואמר לו שבת שלום וזה ישר זרק את הסיגריה. ואמרו לרב הרב
לו רואה? הוא אמר לא, אני נמוך ואני רואה ישר ללב.

וכמו הסיפור של הסטודנט ששלח מכתב לאביו שישלח לו כסף ו2 שכנים שונים
הקריאו לו את המכתב.

אם זו הלכה קטנה, פרט הלכה מסויים שזה לא מה שיגרום למתח? אם זה דבר חמור
אז התשובה- תעזוב אותה. אורך חצאית אולי יגרום למתח אבל דבר קטן זה לא חייב
לגרום למתח? זה לא משנה. אישה הבגדים שלה זאת היא. אדם שלובש בגדים זה
המדים שלו. זה חשוב לו. הוא לא יכול בלי זה. ככה זה גבר. אדם אוהב מדים.
אישה זה לא מדים אלא זה אישי. כל אחת יש לה בגד משלה, ואם אתה לא נותן לה
להתלבש איך שהיא רוצה היא מרגישה שאתה לוקח לה את האישיות. אם אתה לא מבין
את זה אז סימן שאתה לא מבין את אישתך. צריך ענווה לדעת שזה אחרת. אנחנו לא
מבינים איך עובד הראש של האישה. יש שטוענים שזה בלתי אפשרי, שאדם לא מסוגל
להרגיש את השני מבפנים, אתה לא יכול לחבר את התודעה שלך לתודעה שלו. יש
אומרים שזה אפשרי. זה מאוד קשה אבל אפשרי. צריך להיות עניו.

אדם יכול לומר בצורה שלו זה מפריע? זה בסדר, אבל זה מפריע לי? אני לא יודע.
היא יודעת שזה מפריע לך כי אמרת 20 פעם. אמרת, רמזת, הסתכלת. יש נשים
בלאגנסטיות וזה לא ניתן לטיפול. הם לא נולדו ייקיות. ואין מה לעשות עם זה.
היא שוכחת דברים. ואתה אומר לה שתרשום פתק וגם אותו היא שוכחת. יש נשים
כאלו. כל הכלים של כל הבית בכיור ואין אף כלי נקי, ככה זה. לא מבין למה
ואתה אומר זה נכון אבל זה נשאר אותו הדבר. זה לא נורא. אתה רוצה יש פתרון-
את רוצה לדבר איתי על הכוסות ההפוכים בארון? אם היא אומרת כן אז בסדר.

יש שיטה טובה, זה נקרא שיטת אימגו- זה פורסם בעולם קטן האחרון. וכן במעייני
הישועה לא מזמן. אני נתתי להם הסכמה. אנשים יושבים אחד מול השני וכל אחד לא
רק שמדבר, אלא הוא צריך להבין מה השני הרגיש לזה שאני דיברתי, איך הוא
מתייחס לזה שאני מדבר ואומר ככה וככה, ואז שואלים אותך- מה אתה חושב שעבר
לו בראש כאשר אתה דיברת. זו שיטה טובה. זה עולה הרבה כסף. אני חושב שתלמיד
מהישיבה מבית רימון- הרב אילן יפה עובד ככה, יותר זול.

אמרת לה שזה מפריע לך שהכוסות ככה הפוכות. מה אתה חושב שבאותו הרגע היא
הרגישה, אם אתה לא יודע מה היא הרגישה אתה לא יכול לדבר איתה. אקנה לי נייר
דבק ואסתום את הפה. אפשר לדבר אבל צריך לדעת שזו אומנות. לפעמים נתקעים
וכו'. ולכן מי שלא יודע איך לדבר- אז שלא ידבר.

הלכות שהיא לא יודעת- לא ללמד אותה? מי אמר לך שהיא לא יודעת? אולי היא לא
רוצה לדעת. יש פתרון- אולי את רוצה ללמוד הלכות צניעות וכו'. מה היא נפלה
מהירח? היא לא רוצה ללמוד הלכה. "כשם שיש מצווה לומר דבר הנשמע כך יש מצווה
שלא לומר דבר שאינו נשמע. תשאל אותה. אולי הפוך, שמוטב שיהיו שוגגים ולא
מזידים? ולכן צריך מידות טובות כפי שהזכרנו מקודם.

ב"ה זה לא כך בעולם הנישואים. זה אותם אחוזים של בעלים דפוקים דתיים
וחילוניים, כך אומרים בעלי הסטטיסטיקה.


---
title: "תרומת איברים (שו\"ת)"
type: "שו\"ת"
---

**תרומת איברים**

ש: האם מותר לתרום איברים אחרי המוות?

ת: מצווה גדולה מאוד של הצלת נפשות. ואהבתך לרעך כמוך.

ש: כולל קרנית?

ת: כן, כל איבר.

ש: האין מצווה לקבור על איבר?

ת: נדחית מפני פיקוח נפש, ובנוסף לכך – האיבר חוזר לחיות.

ש: אין חשש שייקחו את האיבר לפני המוות המוחלט של החולה?

ת: חלילה, לוקחים רק אחרי מוות מוחי0נשימתי ברור ומוחלט.

ש: האם אין בחתימת כרטיס אדי פתיחת פה לשטן?

ת: אדרבה. זו סגולה לבריאות ואריכת ימים.

ש: ומה בתחיית המתים? לא יהיה חסר?

ת: האדם יופיע עם כל איבריו, כולל אלו שנרקבו כליל באדמה לאחר זמן קצר,
ואותם שהוא תרם, בתוספת אור.

ש: לכאורה אין ערך לכרטיס אד"י כי ממילא המשפחה מחליטה?

ת: זה מאוד משפיע על החלטתם (שו"ת שאילת שלמה ג שלג. ד רסא).

**כיבוד הורים ותרומת איברים**

ש: האם עלי לשאול את הוריי לפני שאני חותם על כרטיס "בלבבי"?

ת: לא. זה ענינך ולא ענין שלהם (שו"ע יו"ד רמ טו, כה).

**אירגוני תרומת איברים**

ש: עתה יזמו ארגון חדש דתי לתרום איברים. טוב הוא? הרי כך נעלמת בעיה של
חוסר אמון ברופאים.

ת: הארגון הקיים הכללי ישראלי אדי הוא ארגון מעולה, ואפשר לתת אמון 100%,
1000% ברופאים. והאומר אחרת הוא כפוי טובה כאופן נורא. אבל אם הקמת הארגון
החדש תגרום שכאלה לא תרמו קודם יתרמו עתה, בודאי שזה טוב מאוד.

**תרומת כליה לחייל במילואים**

ש: האם נכונה מחשבתי שאדם משרת במילואים בתפקיד קרבי עדיף שלא יתרום כליה
כי כך ירד להיות תומך לחימה?

ת: זה וזה מצוה גדולה. אך תרומת כליה היא מצוה שהיא כמת מצוה שמעטים
מקיימים. וגם זה כמו פיקוח נפש מידי. ובמקום להיות בקרבי הוא יאמר: אני
עובד את ד' בקרבי (עיין שו"ת יחוה דעת ג פד).


---
title: "חסד ההבנה"
type: "מאמר"
---

## חסד ההבנה

\[מ"ראש יהודי"\]

אמנם אנחנו מדברים על יותר מכך; לא רק להקשיב, אלא שהזולת ישתכנע שהבינו
אותו. זה חסד עצום. יש אנשים שמסתובבים שנים על-גבי שנים, מתוסכלים: "אף
אחד לא מבין אותי", קל וחומר ילד – אם לא מבינים אותו, הוא לבד, בודד. יתכן
שעושים אתו טובות לאינספור, קונים לו מתנות, אבל לא מבינים אותו. הרי איננו
חכמים שכאלה הרואים ללבב, המנסים לרדת לעמקי נשמתו של אדם. לשם כך ישנו
ההיזון-החוזר. כל המערכת בנויה על זה.

זה נס ופלא גדול, ההיזון-החוזר! אני מדבר אליו, והוא חוזר על דברי. הוא
מדבר, ואני חוזר. זה סיבוב בונה, לא מעגל קסמים עקר. באופן כזה גם כל המֵידע
הזורם מזדכך ומטהר. בכל סיבוב המערכת נקייה וזכה יותר, טובה וברורה יותר.

- פורסם בשאילת שלמה 324


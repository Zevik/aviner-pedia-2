---
title: "קו אוטובוס מהדרין (מאמר)"
type: "מאמר"
---

**שאלה:** מה דעת הרב שליט"א בעניין 'קוי מהדרין', שם קיימת הפרדה בין
גברים לנשים באוטובוס?

**תשובה:** זה עניין אישי. ודאי שאוטובוס 'מהדרין', יש בו מעלה, מה גם
שפעמים רבות ישנן באוטובוס נשים שאינן לבושות באופן צנוע. לפעמים האוטובוס
צפוף, עומדים אחד על השני, לוחצים אחד את השני וכו', לא נוח.

מובא בגמרא בבא בתרא (נז, ב) על הפסוק: "ועצם עיניו מראות ברע" (ישעיהו לג,
טו) על אדם ההולך על יד הנהר, ושם ישנן נשים שבזמן שהן מכבסות הן מפשילות
שרווליהן וזה לא צנוע. מותר לעבור שם, או אסור לעבור שם? תשובה: אם אין דרך
אחרת – מותר לעבור שם, אך צריך להתאמץ שלא להסתכל. אם יש דרך אחרת, למה לך
לעבור דווקא בדרך זו? לך בדרך אחרת, צנועה יותר.

א"כ, אם אפשר לנסוע באוטובוס נפרד, עדיף. אם אין אפשרות, מותר לנסוע
באוטובוס רגיל כמו שמותר ללכת ברחוב, ויש להתאמץ מלראות דברים שאינם
צנועים.


---
title: "לחיצת יד לאישה זקנה (מאמר)"
type: "מאמר"
---

**שאלה:** האם מותר לאיש ללחוץ יד של זקנה?

**תשובה:** לא. זה אינו משנה אם אישה הינה זקנה או צעירה. פעם הג"ר עובדיה
יוסף קיבל פרס ישראל. ראש הממשלה, הגברת גולדה מאיר הושיטה לו יד והוא לא
החזיר לה את היד. העירו לו שזה אינו נימוסי. אמר: התורה חשובה מנימוסי רושם
וכבוד.

פעם הג"ר מרדכי אליהו נפגש עם מלכת אנגליה והמלכה הושיטה לו את היד. הרב
עמד דום כמו חייל אנגלי, ולא הושיט לה את היד אע"פ שהיו שם עיתונאים רבים
מרחבי העולם. בערב קיבל הרב אליהו מכתב מהאחראי על הפורטוקול בחצר המלוכה,
בו נכתב שהמלכה מביעה התנצלות בפניו, נערכה בדיקה בספרי הנימוסים של מלכי
אנגליה ומצאו שאין למלכת אנגליה להושיט יד לרב יהודי.

יוצא שמי שלא מחזיר יד לאשה סומך על דעת הרב עובדיה, הרב אליהו ומלכת
אנגליה...

לכן, צריך לתכנן מראש: אפשר להחזיק שני תיקים בידיים. ראיתי אחד שאמר: אני
שומר את היד רק לאשתי. אפשר לומר: הרב שלי אמר לי שזה אסור, הוא מחמיר.


---
title: "מה שנכנס אפשר גם להוציא"
type: "מאמר"
---

## מה שנכנס – אפשר גם להוציא

\[מ"ראש יהודי"\]

אין דבר כזה שילד נולד לא מוצלח. כל ילד מוצלח. גם אין ילד שנולד עם תדמית
עצמית נמוכה, רגש נחיתות או תסביך נחיתות, שיצא מרחם אמו במילים: "מי אני
ומה אני, חדל אישים, איני מוצלח וחבל שנולדתי. ראו תינוקות אחרים– כמה הם
מוצלחים! הם מצליחנים ואני מפסידן", אין דבר כזה! אלא שטפו את ראשו שהוא
מפסידן. אבל לשמחתנו – מה שמכניסים לתוך הראש, ניתן להוציא מן הראש, באותה
דרך. ואיך הכנסת? על-ידי שטיפת-מוח. מה זו שטיפת-מוח? שינון. חזרה על אותו
דבר אלף פעמים, כמו בחינוך, שחוזרים פעמים אינספור על אותו דבר. וכן התפילה
– כל יום אותה תפילה, שלוש פעמים ביום. השכל אינו זקוק לאלף פעמים שינון,
אבל הרגש זקוק. הוא נשחק, לכן יש צורך מתמיד לחדשו. גם בין איש לאשתו קורה
שהרגש נשחק. בעת שנישאו אהבתם פרחה, ובמשך השנים נשחקה. יש לשמור שתישאר
רעננה כבתחילה. לשם כך נתנו לנו חכמים כמה עצות. כיצד תהיה אהבתנו חביבה
עלינו כביום חופתנו? צריך לנקוט אמצעים טבעיים וגם מלאכותיים, הכל כדי
להשיב את הרגש שנשחק. אין להיבהל מכך שלרגש יש עליות וירידות; זה טיבו. רגש
הוא דבר פגיע ובלתי-יציב. יש לחדש תדיר את שלהבתו (עיין אורות הקודש, א,
עמ' רנה).

- 

נלקח משאילת שלמה 214


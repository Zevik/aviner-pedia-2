---
title: "פרשת בחוקותי: השמחה בעמל התורה (מאמר)"
type: "מאמר"
---

"אם בחקתי תלכו" - שתהיו עמלים בתורה (רש"י, כו ג). עמלה של תורה. הרי אדם
צריך לעמול כנאמר "אדם לעמל יולד" (איוב ה ז). מדוע? מבאר המהר"ל כי
עליונים הם עליונים וישארו עליונים. וכן התחתונים הם תחתונים וישארו
תחתונים. אבל האדם הוא בכוח מן העליונים ובפועל מן התחתונים. כדי להגיע
לעליונים עליו לעמול (תפארת ישראל). חז"ל אומרים עמל מלאכה, עמל שכלי ועמל
תורה (הכולל עמל לימוד ועמל קדושה). אבל האדם אינו אוהב עמל! אלא אנו
אומרים כי יכול להיות שזה קשה אבל זה לא אומר שאינו אהוב. זה אפילו אהוב
מאוד! כי האדם נהנה והוא שמח. לאדם זה קורת רוח, נשמתו שמחה אז גם הוא שמח.

- פורסם בשאילת שלמה 599


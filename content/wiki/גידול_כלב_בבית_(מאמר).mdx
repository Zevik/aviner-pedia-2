---
title: "גידול כלב בבית (מאמר)"
type: "מאמר"
---

**שאלה:** האם מותר לגדל כלב לצורכי שמירה?

**תשובה:** כן, כתוב בשולחן ערוך (חושן משפט תט, ג): "אסור לגדל כלב
רע...ובעיר הסמוכה לספר מותר לגדלו" ספר, הכוונה לגבול, ומדובר בכלב שמירה.
כיום ישנם רוצחים המסתובבים בכל המדינה, וכל מקום דינו כספר לעניין זה.

בנוסף, כלב שאינו כלב רע מותר לגדל בכל מקום. כלב רע הכוונה לכלב שנושך או
מפחיד אנשים. יש סיפור בגמרא (שבת סג, ב) על כלב שהפחיד אישה והיא הפילה את
העובר. אם הכלב לא מפחיד, ויש להוסיף, אף אינו מטריד אנשים בנביחות באמצע
הלילה, ודאי מותר, ק"ו לצורך שמירה.


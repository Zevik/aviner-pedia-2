---
title: "שאלות שונות - ציצית (שו\"ת)"
type: "שו\"ת"
---

\[מקורות ע"י הרב מרדכי ציון\]

טלית קטן שנפסל

ש: מה לעשות אם נפסל לי הטלית הקטן ואני מתבייש להורידו כי אז אראה בלי
ציציות בחוץ?

ת: להפקירו, וכיוון שאינו שלך, אז נפטר מציצית, וכאשר תגיע הביתה, שוב תזכה
בו. משנה ברורה (יג ס"ק טו – מ"צ).

נשיקת ציצית

ש: מה המקור לכך שכאשר אומרים בקריאת שמע את המילה ציצית, נושקים אותה?

ת: קצשו"ע יז ז.

ש: במשנה ברורה?

ת: לא נמצא. אבל נמצא בכה"ח (כד אות יח). אך מוזכר ברמ"א לנשק אותן כשמסתכל
בהן (שם ד הגה). ויש מנהג להסתכל בהן כשאומרין וראיתם אותו וליתן אותם על
עיניים (שו"ע שם – מ"צ).

שימוש בטלית חברו

ש: שמעתי שמותר להשתמש בטלית חברו בלי רשותו כי בוודאי הוא שמח שאני עושה
מצוה ברכושו?

ת: כן הוא, בתנאי שמקפל כמו שמצא. שו"ע או"ח יד ד. אמנם בימינו אנשים
מקפידים, משום זיעה או סיבות אחרות, לכן אסור. בא"ח שנה א לך לך ו. כה"ח יד
טו. ערוה"ש יד יא.

ציצית בבית הקברות

ש: מותר ללכת בבית הקברות עם ציציות בחוץ?

ת: לא בתוך ד' אמות של קבר. שו"ע או"ח כג ג ומ"ב.

אחיזת שתי ציציות

ש: ראיתי רב שאוחז רק שתי ציציות בזמן קריאת שמע. יש שיטה כזאת?

ת: שיטת הגר"א, כי צריך שתיים קדימה ושתיים אחורה (מעשה רב אות לט. שאילתות
הגר"ח וולוז'ין אות ט. מהרש"ם דעת תורה כד ב בשמו – מ"צ).

ש: ואין שיטה כזו אצל הראשונים?

ת: לקט יוסף תלמיד תרומת הדשן (ח"א עמ' יח עניין א – מ"צ).


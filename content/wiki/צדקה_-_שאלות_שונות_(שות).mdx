---
title: "צדקה - שאלות שונות (שו\"ת)"
type: "שו\"ת"
---

\[מקורות ע"י הרב מרדכי ציון\]

**קופת צדקה**

ש: האם מותר להעביר כסף שנאסף בקופת צדקה אחת לקופה אחרת?

ת: לא. הם זכו בו, כי הקופה הוא שלהם על אף שהיא אצלך. "כליו של לוקח ברשות
מוכר". שו"ת דעת כהן ס' קלה.

ש: יש לי קופת צדקה וטלפנתי למוסדות האלה והם כבר לא קיימים?

ת: לתת לצדקה אחרת.

ש: ויש שכן קיימים וטלפנתי כמה פעמים והם לא באים לרוקן. מה לעשות?

ת: אחרי שנה, הם ויתרו, ולתת לצדקה אחרת (עלינו לשבח – שמות תרס-תרסא).

**משכורת מתרים**

ש: כמה מותר לארגון חסד הפצת תורה לקחת לעצמו מן התרומות?

ת: על פי חוקי המדינה, פטור ממס הוא רק אם יש עד 20% עבור כל ההוצאות
הכלליות (משכורת, משרד וכו'). מעבר לזה, זה גם גבינת דעת התורם.

**הלווה מקופת צדקה**

ש: האם מותר לי ללוות כסף מקופת צדקה שלי?

ת: אם בינתיים אינו נצרך לתעודתו ואם תחזיר יותר (שו"ע יו"ד רנט א).

**פדיון נפש**

ש: האם כסף שנתתי לצדקה נחשב לי פדיון נפש או שיש לתת צדקה למטרה זו?

ת: אין הבדל. חז"ל אמרו צדקה תציל ממות. שבת קנו ב. ועיין תנחומא האזינו ח.

**צדקה בכל יום קצת או הרבה בבת אחת**

ש: האם עדיף לתת לצדקה כל יום קצת או הרבה בבת אחת?

ת: להפריש כל יום קצת ולתת בבת אחת.

\[עיין פירוש הרמב"ם על אבות ג טו. פעם נשאל הגרי"ש אלישיב: קבוצת אנשי חיל
הקימה קרן לתמוך בעניי עירם, ויש באפשרותה לחלק למאה משפחות עניים, לכל אחד
אלף שקל. ויש באפשרותם לחלק לחמישים משפחות הדחוקות מאוד, לכל אחת אלפיים
שקל. במה תבחר? והשיב: שמאחר וכל המאה הם עניים, ולכולם מגיעה צדקה, אין
טעם לתת רק לאלה שהם עניים ביותר, אלא יש לחלק לכולם, משום שהתורמים חייבים
בפרנסת כולם. קב ונקי סי' שיט – רשם מ"צ.\]

**השגת גבול בצדקה**

ש: האם מתרים לישיבה אחת יכול לבקש ממתרים לישיבה אחרת לא להתרים באיזור
"שלו"?

ת: אמנם יש דין של השגת גבול מסחרית לגבי משהו כמו מכולת. אם יש לך מכולת
אי-אפשר למישהו אחר לפתוח מכולת מולה. כלומר אם אני גר בישוב קטן אי-אפשר
למישהו ממקום אחר לפתוח מכולת איפה שאני גר. אבל למישהו בישוב שלי מותר
לפתוח עוד מכולת. או אם אני גר בעיר גדולה, אין השגת גבול, כי מישהו מאותו
עיר יכול לפתוח עוד מכולת. לכן בעיר אפילו לו דובר פה על מכולת היה עדיין
מותר למישהו אחר לפתוח מכולת. קל וחומר שלא מדובר פה במכולת, אלא בצדקה. אף
פעם לא שמענו שאומרים למתרים שאסור לו לגשת לתורמים של מישהו אחר. התורמים
שייכים לכל כלל ישראל. אין דין כזה של השגת גבול.


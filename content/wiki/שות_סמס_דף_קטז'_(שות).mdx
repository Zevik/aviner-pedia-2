---
title: "שו\"ת סמס דף קטז' (שו\"ת)"
type: "מאמר"
---

**טיול בירדן**

**שאלה:** למה לא לטייל בירדן, הרי זו ארץ ישראל?

**תשובה:** כן, אך זו ירידה במדרגת הקדושה כי אין זה ברבונותנו, כמו דוד
המלך שברח לגת, תחת שלטון פלישתים, ואמר שזה כמו עבודה זרה. כתובות (קי ב).
שנית, יש בזה סיכון, ובשביל טיול לא נכנסים אף לסיכון קטן (שו"ת שאילת שלמה
ג שיב – רשם מ"צ).

**שמירה בשבת**

**שאלה:** מותר לחלל שבת כדי לשמור רכוש בנגב מפני גנבים בדואים?

**תשובה:** כן. כמו משטרה. היזקא דרבים. עי' שו"ת עמוד הימיני (ס' יז). וגם
המשך כיבוש הארץ (עיין שו"ת שאילת שלמה א קצג – רשם מ"צ).

**גמרא**

**שאלה:** מה עדיף ללמוד – גמרא או תנ"ך?

**תשובה:** גמרא. וקצת תנ"ך (עיין קונטרס לימוד תנ"ך של הרב בסוף פירושו על
יהושע – רשם מ"צ).

**מונית**

**שאלה:** מותר לנסוע במונית עם מחיר מראש ולא לפי המונה?

**תשובה:** כן. בתנאי שהוא מוציא לך לחשבונית בסוף.

**תנ"ך לגוי**

**שאלה:** האם מותר ללמד תנ"ך לגוי?

**תשובה:** רק החלקים השייכים לבני נח (רמב"ם, הלכות מלכים י ט – רשם מ"צ).

**הרצל**

**שאלה:** האם להרצל היה סייעתא דשמיא? רוח הקודש?

**תשובה:** כן סייעתא דשמיא גדולה. ניצוץ של רוח הקודש הכלל ישראלי. עיין
אורות, ארץ ישראל א.

**7 אוריאל**

**שאלה:** האם אמירת אוריאל שבע פעמים היא סגולה לשלום בית? כך ראיתי בספר
תורה לשמה תכד לבעל בן איש חי?

**תשובה:** ודאי אין כוונתו שדי בכך, אלא העיקר שבני הזוג יעמלו וישקיעו,
כדרכו של עולם, וזאת האמירה היא תעורר אותם לזה.

**מקום שנעשה בו נס**

**שאלה:** מקום שנעשה לי נס ואני עובר בו, האם עליי לברך?

**תשובה:** זה רק על נס מעל הטבע. שו"ע או"ח ריח ט.

**שבע ברכות**

**שאלה:** האם חתן וכלה חייבים בשבע ברכות כל יום פעמיים?

**תשובה:** לא. רק מה שמשמח אותם (ריעים אהובים 169-165 – רשם מ"צ).

**לנתיבות ישראל**

**שאלה:** מה התוכן של ספר לנתיבות ישראל של רבנו הרב צבי יהודה?

**תשובה:** מסילת ישרים של המדינה.

**גן עדן לחיות**

**שאלה:** האם יש גן עדן לחיות?

**תשובה:** לא. תפארת ישראל על חביב אדם שנברא בצלם (פרקי אבות ג יד – רשם
מ"צ).

**יחי אדוננו**

**שאלה:** האם אדם שאומר יחי אדוננו כופר בכל התורה?

**תשובה:** חלילה. אלא הוא טועה.

**תפילה**

**שאלה:** מה עדיף - לא להתפלל בכלל או תפלה מהירה בלי כוונה?

**תשובה:** מהירה. כי יש כוונה כללית של עבודת ד' (שו"ת הרשב"א א תכג – רשם
מ"צ).

**נגיעה**

**שאלה:** אני והחבר שלי נדרנו שנתחתן, האם מותר לנו לגעת זה בזה?

**תשובה:** חלילה. רק אחרי החתונה. קיצור שו"ע קנב ח.

**צבא ותורה**

**שאלה:** למה ללכת לצבא אינו ביטול תורה?

**תשובה:** צבא הוא מצוה, לכן אינו ביטול תורה, אלא קיום תורה (שו"ת שאילת
שלמה א שסח. עי' צבא וישיבה לשאלת הגיוס של בני הישיבות - רשם מ"צ).

**תורה ותפלה**

**שאלה:** מה יותר חשוב - לימוד תורה או תפלה?

**תשובה:** כל אחד יותר חשוב מצד אחר.

**מרן הרב קוק**

**שאלה:** האם הרב קוק הוא "עוד דעה"?

**תשובה:** הוא אחדות כוללת.

**משה אמת**

**שאלה:** איך אנו יודעים שמשה באמת נשלח על ידי ד'?

**תשובה:** אכן לקח לנו יותר משנה כדי להשתכנע מזאת כדברי הרמב"ם יסודי
התורה פרק ח ואתה מסתפק בסמ"ס. לכן, או שאתה מאוד שטחי, או, וכך יותר נראה,
יש לך ממילא אמונה שלמה ותמימה.

**קראים**

**שאלה:** האם מותר לי להתחתן עם קראית?

**תשובה:** כן. אחרי ששהיא תקבל אישור מהרב של רמלה. גם ספרדים גם אשכנזים
(שו"ת יביא עומר אה"ע ח יב. ע' שו"ת ציץ אליעזר ה טז. תחומין יח-כ – רשם
מ"צ).

**בגד צנוע**

**שאלה:** אם חם, אני יכול לעבוד רק עם טלית קטן עליי?

**תשובה:** מותר. אך ראוי להיות תמיד צנוע. וכן בצבא כמובן (קצשו"ע ג א –
רשם מ"צ).

**תחית האומה**

**שאלה:** באיזה ספר אוכל להבין את עניין הציונות וכל צדדיה?

**תשובה:** אולי ספר אורות.

**יחס לערבים**

**שאלה:** האם גם כלפי הערבים נכון לומר דרך ארץ קדמה לתורה?

**תשובה:** כן. אך בהבנה נכונה של מאמר זה.

**תכלית העולם**

**שאלה:** מה תכלית העולם?

**תשובה:** אמונה בד', אהבת ד', לימוד תורה, קיום מצוות כמבואר בפרשיות
שמע.

**לימוד וחטא**

**שאלה:** אני מרגיש צביעות בכך שאני לומד תורה כאשר אני שטוף בחטאים?

**תשובה:** אדרבה, תורה נותנת כח להתגבר על היצר. לכן יש ללמוד הרבה.

**מנהלי עמותות**

**שאלה:** האם זה נכון שמנהלי עמותות מתעשרים על חשבון המסכנים?

**תשובה:** לא כולם חלילה.

**עישון או בנות**

**שאלה:** מה יותר חמור, עישון או להיות עם בנות?

**תשובה:** ודאי, בנות. עיין סנהדרין עה א: מעשה באדם אחד שנתן עיניו באשה
אחת. רמב"ם יסודי התורה ה. אך גם עישון חמור.

**דתל"ש**

**שאלה:** צריך לשמור יחסי חברות עם חבר דתי שנעשה כופר?

**תשובה:** ואהבת לרעך כמוך.

**שם חיבה**

**שאלה:** האם מותר לקרוא לחברו בשם חיבה או זה אסור משום מכנה שם לחברו?

**תשובה:** אם זה שם מבייש, זה איסור תורה. אם לא, זו חומרה להימנע, ויש
לשאול אותו איך רצונו שיקראו לו (שו"ת שאילת שלמה ב תכג).

**שידוך**

**שאלה:** מדוע יש לשלם לשדכן? הרי הוא עושה לשם שמים?

**תשובה:** אשריך שהנך עושה לשם שמים ואינך מבקש כסף. ד' יברך אותך.

**מסילת ישרים**

**שאלה:** כמה פעמים כדאי לעבור על מסילת ישרים?

**תשובה:** ככל לימוד, 101 פעמים. אמנם רבי פנחס מקוריץ אמר שזכה ליראת
שמים כי עבר 1000 פעמים על חובות הלבבות, אך אינינו במדרגתו ודי ב-101.

**אתחלתא דגאולה**

**שאלה:** האם זה נכון שבימינו לא משאירים אמה על אמה זכר לחורבן כי זה
אתחלתא דגאולה?

**תשובה:** לא נכון.

**נפילה**

**שאלה:** נפלתי בחטא חמור, ואיני סולח לעצמי?

**תשובה:** אתה צודק. אך אין להתיאש. כולם נופלים, העיקר הוא לדעת לקום.

**חטא והצלחה**

**שאלה:** מאז שהפסקתי להניח תפילין ולהתפלל, הכל מצליח לי בעבודה. כיצד זה
יתכן?

**תשובה:** זה נסיון.

**סיפורי ניסים**

**שאלה:** יש לי חבר שמאמין בכל מיני סיפורי ניסים על רבנים שאינם נכונים.
האם מותר לי לומר לו זאת, כאשר אותם סיפורים מחזקים אותו?

**תשובה:** לא לקלקל את אמונתו אם מזה הוא חי.

**יום עליה בעומר**

**שאלה:** עליתי לארץ לפני 10 שנים. מותר לעשות אותו יום שהוא בעומר יום
טוב עם מוזיקה?

**תשובה:** יום טוב כן. מוזיקה לא.

**אבלות בעומר**

**שאלה:** ימי האבלות של העומר הם על מותם תלמידי רבי עקיבא שנפלו במרד בר
כוכבא, - שמטרתו הושגה עם קום המדינה, אז למה אנו מתאבלים?

**תשובה:** לא כתוב בפירוש שהאבל הוא מפני שנפלו במרד, אלא מפני שלא נהגו
כבוד זה לזה, מה שקשור לשנאת חינם של חורבן בית שני, ועל זה עדיין מתאבלים
(יבמות סב ב – רשם מ"צ).

**ריבוי חסידים**

**שאלה:** מי הוא המנהיג הרוחני בעם ישראל שהיו לו הכי הרבה חסידים?

**תשובה:** שבתאי צבי שר"י. שלושה מליון.

**הכל לטובה**

**שאלה:** כל מה שד' עושה לי, זה לטובתי?

**תשובה:** ודאי (מסילת ישרים יט – רשם מ"צ).

**הר הבית**

**שאלה:** מה דעת הרב לגבי עלייה להר הבית?

**תשובה:** דעתי נמצאת באריכות בספרי למקדשך תוב. אך להלכה היא אינה מעלה
ואינה מורידה, אחרי שהרבנות הראשית לישראל פסקה שאסור לעלות, כפי שמצויין
בשלטים מסביב להר הבית.

**גלגול נשמות**

**שאלה:** האם זה נכון שיש גלגול נשמות?

**תשובה:** כן. אבל לא כפשוטו. אר"י ז"ל.

**נטורי קרתא**

**שאלה:** האם מותר לומר על נטורי קרתא יימח שמם ולשנוא אותם?

**תשובה:** חלילה. צריך אהבת ישראל. אבל אפשר לשנוא את מעשיהם הלא טובים.
תניא לב.

**בשר בחלב**

**שאלה:** האם אפשר לחכות בין בשר לחלב 6 שעות ובין עוף לחלב 3 שעות?

**תשובה:** לא. מחכים 6 שעות גם לעוף, מלבד יהודים עולי גרמניה ואוסטריה
שמחכים 3 שעות גם לבשר (רמ"א יו"ד פט א. עי' רבנו ירוחם איסור והיתר ס' לט
– רשם מ"צ).

**מוסיקה בספירת העומר – חלק ג**

**שאלה:** האם אפשר לשים שיר בשעון מעורר?

לא.

**שאלה:** האם מותר באוטובוס לשמוע שיעורי תורה באזניות או יש בזה משום
מראית עין שאני שומע מוסיקה?

**תשובה:** מותר. אין גוזרים גזרות חדשות משום מראית עין (עיין שו"ת אגרות
משה אה"ע ב יב – רשם מ"צ).

**שאלה:** אם לא אנגן בגיטרה שלוש שבועות, נגינתי תיפגע, אז מותר לי לנגן?

**תשובה:** לא. אחר כך תשלים.

**שאלה:** אדם עם מניה-דפרסיה ועתה הוא בשלב דכאוני יכול לשמוע שירי קודש
המשפרים הרגשתו?

**תשובה:** כן. זה רפואי.

**שאלה:** מותר לשמוע מוסיקה באזניות אם זה עוזר לי לעשות שיעורי בית?

**תשובה:** לא.

**שאלה:** מותר לשמוע מוסיקה קלאסית?

**תשובה:** לא.

**שאלה:** האם במסיבת נשים בראש חודש אפשר גם להוסיף שירה וניגון?

**תשובה:** שירה כן.

**שאלה:** האם מותר לי לשמוע שירים שמקרבים אותי לקדוש ברוך הוא?

**תשובה:** לא. יש להתקרב לד' בדרכים שהוא מסר לנו. הקדמת ספר הכוזרי.

**שאלה:** מותר לשמוע מוסיקה לצורך ריכוז בזמן הלמידה?

**תשובה:** לא. למצוא דרכים אחרות.

**שאלה:** אני כולי חי ממוסיקה ונושם מוסיקה. איך אצליח בלעדה?

**תשובה:** אכן הרבה אנשים מכורים למוסיקה מתמדת. זו הזדמנות להשתחרר
משעבוד זה. אין זה קל אבל אפשרי. חזק ואמץ.

**שאלה:** האם מותר לנגן בחלילית כדי לחזק יראת שמים?

**תשובה:** לא. יש לחזק יראת ד' בעזרת ספר מסילת ישרים.

**שאלה:** מותר לשמוע מוסיקה עצובה ביום השואה ויום הזכרון?

**תשובה:** לא.

**שאלה:** ואם יש טכס כזה, ללכת?

**תשובה:** לא ללכת.

**שאלה:** ואם אני חייב להיות שם?

**תשובה:** אז לא להקשיב. הנאה שבאה לו לאדם בל כרחו. פסחים כה.

**שאלה:** מותר לי לראות סרט על השואה שמלווה במוסיקה?

**תשובה:** כן. הנאה שבאה לו לאדם בל כרחו.

**שאלה:** האם מותר ללהקה שמנגנת בהתנדבות בחתונה להתאמן?

**תשובה:** לא. יהיה פחות מושלם.

**שאלה:** אני כותב מנגינות, האם מותר לי לנגן אותן כדי לדייק בתווית?

**תשובה:** לא. אפשר אחר כך.

==

==


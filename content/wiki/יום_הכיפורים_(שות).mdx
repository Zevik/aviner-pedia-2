---
title: "יום הכיפורים (שו\"ת)"
type: "שו\"ת"
---

\[מקורות ע"י הרב מרדכי ציון\]

**אכילת היתר בציבור ביום הכיפורים**

ש: האם האוכל בהיתר ביום הכיפורים צריך לאכול בסתר?

ת: יש דברים שצריך לעשות בצנעא. שלא יאכל לפני כולם, אלא יחידי, בצד.

**כריעה של נשים בסדר העבודה ביום כיפור**

ש: הגרי"ד סולוביצ'יק בס' נפש הרב (עמ' ריד-רטו) אומר שכשבא לברלין ראה
שנשים נוהגות "ליפול בכורעים" בשעת אמירת הש"ץ את סדר העבודה בתפילת מוסף,
מה שלא ראה שנהגו בליטא. הגרי"ד מסביר שלא נהגו לכרוע בליטא כי הנשים לא
היו בעזרה בבית המקדש, הן היו רחוקות ולכן לא כרעו. לכן, הוא אומר, שאין
לנשים לכרוע (וכ"כ בשו"ת בית אב"י ג, עב. שו"ת רבבות אפרים ג, תכא אות ב).
האם מותר לנשים לכרוע בתפלת מוסף בעבודה?

ת: כן, זה מנהג בעלמא ואנו רואים שנשים נוהגות כן, בתנאי שהמקום צנוע.

\[ובס' ירושלים במועדיה (ירח האיתנים עמ' ר), נשאל הגר"א נבנצל: האם נשים
נופלות באמירת "כורעים"? והשיב: יטו עצמן קצת לצד הקרקע, ואם רוצות יכולות
לכרוע ממש. ומבוא בהערה (258): וכן מנהג בנות ארץ אשכנז – רשם מ"צ\]

**שורש או קרוקס**

ש: האם מותר לנעול סנדלי שורש או קרוקס ביום כיפור?

ת: זו מחלוקת, כי הם נוחים (מ"ב תריד סק"ה). ואפשר לנהוג על פי המתירים
(הליכות שלמה עז. חזו"ע ימים נוראים שטז. קובץ הלכות חודש תשרי 48 בשם
הגרי"ש אלישיב).

**ריטלין**

ש: כדי להרכז בכלל אני צריך ליטול כדור ריטלין, האם כדי להתרכז בתפילות של
יום כיפור אני יכול להשתמש בריטלין?

ת: כן, בלי מים. תרופה אינה מזון.


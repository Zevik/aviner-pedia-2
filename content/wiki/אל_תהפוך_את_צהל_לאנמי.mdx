---
title: "אל תהפוך את צה\"ל לאנמי"
type: "מאמר"
---

## אל תהפוך צה"ל לאנמי

מלבד המגמה הקטסטרופלית לצמצם את הרבנות הצבאית, יש שם עוד מגמה הרסנית. יש
תמהים: הרי מצמצמים את התקציבים בכל צה"ל, וגם הרבנות הצבאית היא חלק של
צה"ל, לכן יש לצמצם? לא נכון. את המזון לא מצמצמים. וכשרות המזון היא חשובה
כמו המזון.

ויש עוד דבר חשוב בצה"ל כמו מזון ואף יותר ממזון: הרוח.

אמר נפוליאון: המורל שוה פי שלוש מהנשק. אינינו יודעים כיצד הוא מדד, אך
הוא צדק, וקל וחומר שכן הוא בעם ישראל, שכחו העיקרי מאז ועד היום הוא הרוח.
זה "הנשק הסודי של צה"ל".

במה דברים אמורים. עד כה היו שתי יחידות נפרדות: חיל החינוך ותודעה יהודית.
כך סוכם במשך שנים על ידי שרי הבטחון והרמטכ"לים. ועתה רוצים להכפיף את
התודעה היהודית של הרבנות הצבאית לחיל החינוך.

בודאי שבחיל החינוך נמצאים אנשים טובים. ובכלל כל החיילים הם אנשים טובים,
ד' ישמרם. אך בחיל חינוך מוסרים מסרים אנמיים לחיילים, שמסוגלים להרוג עם
חי, וקל וחומר אינם יכולים לסייע לעם הקם לתחייה. הם אינם אשמים, זה מה שהם
מקבלים מהאקדמיה.

לעומת זאת,יש לדעת שאחרי כל הרצאה של "תודעה יהודית" ישנו משוב המראה שכלל
החיילים שבעי רצון משיחות אלו, דבר המראה על הצלחה גדולה. וזו גם דעת
המפקדים בכל הדרגות.

חיל החינוך מתנהל בצורה שאינה מתאימה לחיילים. הוא משדר חוסר וודאות וספקות
על צדקת דרכנו במלחמותועל הצבא בכלל. לעומת זאת 'תודעה יהודית' משדרת
וודאות, דבר המחזק ומשמח את המפקדים. מובן הדבר שחייל אינו יכול להתנהל
בסימן שאלה אלא בסימן קריאה. לחייל הדברים צריכים להיות ברורים, וודאות
במעשים וקיומם ללא ספקות, "פקודה – עבור"!

- 

נלקח משאילת שלמה 422


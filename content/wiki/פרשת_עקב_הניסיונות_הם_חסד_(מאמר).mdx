---
title: "פרשת עקב: הניסיונות הם חסד (מאמר)"
type: "מאמר"
---

"וזכרת את כל הדרך אשר הוליכך ד' אלקיך זה ארבעים שנה במדבר, למען עַנֹּתְךָ
לְנַסֹּתְךָ לדעת את אשר בלבבך התשמר מצותיו אם לא. ויענך וירעבך ויאכלך את המן
וגו' (דברים ח ב-ג).

לפעמים יש לאדם צרות. אז הוא מתלונן ומתבכיין. אבל באמת זהו חסד אלוקי
המכונה "נסיון". אפשר להבין נסיון במובן שהקב"ה רוצה "לדעת את אשר בלבבך".
אבל הקב"ה יודע הכל?! לכן הרמב"ן מציע אפשרות אחרת. כי הנסיון בא להוציא מן
הכח אל הפועל את הגנוז באדם. על ידי הקשיים, המאבקים, הבעיות וההתגברויות
האדם מתגדל ומתעלה ומוסיף אהבת ד' ואהבת הטוב כדי שהדברים יבואו לידי
ביטוי.

ניתן גם להגיד הפוך. אם לאדם אין נסיונות הוא במצב לא טוב. אז אולי יארגן
לעצמו נסיונות? לא צריך כי הם באים לבד מספיק. אבל כשהם באים צריך לדעת
שזהו חסד מריבונו של עולם.

- פורסם בשאילת שלמה 557


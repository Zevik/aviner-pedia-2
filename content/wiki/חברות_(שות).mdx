---
title: "חברות (שו\"ת)"
type: "שו\"ת"
---

חברות

**חברות בן ובת**

ש: בן ובת ששומרים נגיעה האם מותר להם להיות חברים?

ת: לא. יש עוד איסורים, ראיה, שיחה, צחוק, קרבה. קצור שו"ע קנב ח.

ש: יש איסור בשיחת נפש? או סתם חומרה?

ת: יתכן שלפי הרמב"ם זה ביהרג ואל יעבור כדיבור מאחורי הגדר. הלכות יסודי
התורה ה ט.

ש: מותרת חברות בין איש ואשה בעבודה או במשפחה, בתנאי שלא מעורב בזה יצר?

ת: אין דבר כזה. זו רמיה עצמית. זה איסור על פי ההלכה. גם מחקר של מדענים
גויים באמריקה מאשר

שאי אפשר לגברים ונשים להיות רק חברים.

**חבר וחברה**

ש: יש לי חברה. החלטתי להיפרד כי הבנתי שזה אסור. אבל היא נפגעת מזה. מה
לעשות?

ת: צריך עוז וגבורה. וד' יעזור לה.

**פגיעה בחבר**

ש: התברר לי שפגעתי בחבר בצורה חמורה, האם לחכות שאפגוש אותו באופן אישי או
להתקשר?

ת: להתקשר. לא לחכות (עי' רמב"ם, הלכות תשובה ב ט).

**פגיעה**

ש: חברה פגעה בי פגיעה נוראה, וכבר איני יכולה לדבר איתה. זה בסדר?

ת: כן. יומא כב-כג.

**ריח פה**

ש: לחבר טוב שלי יש ריח פה מגעיל. האם להעיר לו? הוא ייפגע?

ת: לומר לו בעדינות שלך יש רגישות יתר חריגה.

**שם חיבה**

ש: האם מותר לקרוא לחברו בשם חיבה או זה אסור משום מכנה שם לחברו?

ת: אם זה שם מבייש, זה איסור תורה. אם לא, זו חומרה להימנע, ויש לשאול אותו
איך רצונו שיקראו לו

(שו"ת שאילת שלמה ב תכג).

**דתל"ש**

ש: צריך לשמור יחסי חברות עם חבר דתי שנעשה כופר?

ת: ואהבת לרעך כמוך.

**צחוק על חבר**

ש: האם מותר לי לצחוק על חבר כאשר הוא יודע שזה בצחוק ולא נפגע?

ת: אם ברור שמסכים.


---
title: "ערב ראש השנה - הלכה (שו\"ת)"
type: "שו\"ת"
---

**התרת נדרים**

ש:האם אפשר למנות שליח להתיר לי נדרים?

ת: לא. רק האשה יכולה למנות בעלה.

ש: האם אשה חייבת בהתרת נדרים?

ת: על פי רוב לא נהגו אלא סומכות על כל נדרי.

ש: מי ראוי להתיר נדרים?

ת: בעל תורה שמבין מה זו התרת נדרים, פתח וחרטה.

ש: האם יכול להיות קרוב משפחה בין המתירים?

ת: כן.

ש: האם אפשר לעשות התרת נדרים בלילה?

ת: כן.

ש: האם זה מתיר נדר ממש?

ת: לא. על זה צריך התרה ביחידות בפני שלשה תלמידי חכמים. אלא זה מועיל רק
לגבי נדר שנשכח.

ש: האם מסירת מודעה מועילה לנדר ממש?

ת: לא. רק מועיל שמה שיקבל אדם על עצמו ושכח לומר בלי נדר, יהיה בלי נדר.
וכן כל מנהג טוב שנהג אדם בו שלוש פעמים (עיין שו"ע יו"ד ס' רכח. ס' כל
נדרי על הל' נדרים).

**טבילה ערב ראש השנה**

ש: האם חייבים לטבול ערב ראש השנה?

ת: כן, נהגו. שו"ע או"ח תקפא ד הגה.

ש: מתי זמן טבילה?

ת: אחרי הצהרים. מ"ב כו. ויש מתירים מהבוקר. עמק הלכה ב כה. וכן יש לנהוג
אם צפוף מאוד במקוה אחה"צ.

ש: האם נשים טובלות?

ת: נשים נשואות שהן טהורות כן. חזון עובדיה (ימים נוראים נט).

ש: רווקות?

ת: לא. שם (באר היטב או"ח שג א. יו"ד קפג ו. ע' שו"ת הריב"ש תכב).

ש: מה יעשה אדם שאינו יכול לטבול?

ת: ישפוך תשעה קבין שהם 12.5 ליטר. מ"ב תקפא כו. או מקלחת עם זרם חזק רצוף
כ-3 דקות (שו"ת מנחת יצחק ד כא. ט לד. חזון עובדיה ימים נוראים נז-סא.
ילקוט יוסף מועדים פב. ועי' שו"ת דברי יציב או"ח יג. שו"ת שבט הלוי ח כד.
שו"ת רבבות אפרים א ס. פסקי תשובות שכו הערה 14. ועיין מה שאמר הגר"ח
קניבסקי בשם החזו"א שמקלחת לא מהני לט' קבין דהוי כג' כלים וצריך קב בפעם
אחת. מעשה איש ז לב. וכן הגרי"ש אלישיב אמר שמקלחת לא נחשב לט' קבין, כיון
שאינו נותן המים על ידי כלי. וישמע משה ב כט. וכן כתב הג"ר מנשה קליין שאין
היתר לט' קבין ע"י מקלחת משום שצריך כח גברא ואין להקל בדבר כדי שלא יתרגל
בזה. והוסיף שדיבר עם הג"ר לוי יצחק גרינולד, אב"ד ור"מ דישיבת ערוגת הבושם
ובעל שו"ת מגדלות מרחקים, והסכים עימו להלכה. שו"ת משנה הלכות יח סו).


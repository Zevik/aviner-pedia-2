---
title: "ציוצים - 19 (מאמר)"
type: "מאמר"
---

סליחה אם פגעתי. אנשים נוהגים לומר בתחילת השנה לחבריהם: סליחה אם פגעתי.
זה מנהג טוב? - לא. בקשת סליחה היא ענין רציני מאוד. אם לא פגע, אין ערך
לומר זאת. ואם פגע, לא די באמירה בעלמא, אלא יש לפייס באמת.

------------------------------------------------------------------------

יש לעשות חסד לכל, אך לפי מרן הרב קוק, בהדרגה: קודם למשפחה, וכאשר נפתרו
בעיות כולם, אז לעם ישראל. וכשאין איש ישראל זקוק לדבר, אז למין האנושי.
ורק אם אין אדם בעולם במצוקה, לעבור לבעלי חיים.

------------------------------------------------------------------------

למה גדולי הפוסקים מתייחסים לכניסה להר הבית כעבירה חמורה מכל? – תוספתא
שבועות א ב: "קשה טומאת מקדש וקדשיו מכל עבירה שבתורה".

------------------------------------------------------------------------

חסוך במים. כי כמות מי השתיה מוגבלת והצרכים גדלים: שתיה, רחיצה, גידול
ירקות, פירות ובעלי חיים. לכן סגור את הברז בזמן צחצוח שיניים. קצר במקלחת.
אל תבזבז בשר, כי ק"ג בשר דורש לגידולו 15 אלף ליטר מים.

------------------------------------------------------------------------

סע באופנים! – כי זה חוסך פקקים. כי קל למצוא חניה. כי זה מהיר בעיר:
בממוצע 15 קמ"ש לעומת רכב 14 קמ"ש. כי אין זה מזהם האוויר. כי פעילות
גופנית היא חיונית. בהולנד יש לכל אזרח אופנים, בדנמרק 8 מתוך 10.

- פורסם בשאילת שלמה 623


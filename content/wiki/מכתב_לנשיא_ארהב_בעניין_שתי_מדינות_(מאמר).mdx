---
title: "מכתב לנשיא ארה\"ב בעניין שתי מדינות (מאמר)"
type: "מאמר"
---

לכבוד נשיא ארצות הברית

מר טרמפ

אנו מאוד מעריכים את תמיכת כבודו במדינתנו, ומבטיחים לו שיבוא על כך על
שכרו בעולם הזה ובעולם הבא.

וכן אנו מעריכים את מאמציו להביא שלום במזרח התיכון. כאשר זה יהיה, אנו
נחיה סוף סוף בשלוה, וכמובן שגם על זה, כבודו יבוא על שכרו.

אך אם כבוד הנשיא סובר שהדרך לכך, היא חלוקת מדינתנו לשתי מדינות, אחד לנו,
ואחד לערבים, הננו מצטערים להודיע ששנאת הערבים כלפינו החלה זמן רב לפני
גבולות מלחמת ששת הימים, ולכן חזרה לגבולות מלחמת יום העצמאות, לא תועיל
במאומה.

מוחמד עצמו יצא נגדנו לקרב לחיים ולמות, גירש שניים מהשבטים היהודיים ,הרג
את השלישי ומכר הנשים והילדים לעבדות. יורשו עומר בן אל-ח'טאב המשיך בדרכו.

הקוראן מלא ביטויים אנטישמים, ולמשל מגדיר אותנו כרוצחי נביאים.

בתקופת האימפריה המוסלמית, היהודים הוכרחו לחיות במעמד של "בני חסות", רווי
השפלות.

בשלטון הסוני התרבו עלילות דם שקריות נגדנו כאשר המפורסמת היא עלילת דמשק
ב-1840.

גם בשלטון השיעי סבלנו מהגבלות שונות.

אף התקופה המורדנית לא הטיבה לנו.

נזכיר לכבודו כמה תאריכים לאורך ההיסטוריה:

טבח יהודי פאס 1033

טבח פאס ב 1465

טבח הפלאחים בארץ 1834

שוב טבח בפאס 1912

פרעות תרפ"ט בארץ 1929

פרעות תרצ"ו בארץ 1936

טבח בעירק 1941

מאז קום המדינה לא פסקו אירועי טרור בארצנו, אך בחסדי האל, יכולנו להתגונן.
לא כן, לצערנו, גלי פרעות בארצות ערביות שונות, כגון עיראק תימן, מצרים
ועוד.

למותר להזכיר לכבודו שבזמן השואה, המופתי של ירושלים אל-חוסייני, ששהה
בברלין מאז 1941, מילא תפקיד מכריע בהחלטות ממשלת גרמניה להשמיד את יהודי
אירופה, בכל פגישותיו עם היטלר, ריבנטרופ והימלר, ובשידוריו ברדיו בברלין,
הוא דיבר בסגנון עוד יותר אנטישמי מהם.

זאת ודאי כבודו יודע, שאיראן הכריזה פעמים מספר שמגמתה היא השמדת מדינת
ישראל.

לכן אנו בטוחים שדברים פשוטים אלה ימצאו אוזן קשבת אצל כבודו, שלמען
מדינתנו ולמען השלום במזרח התיכון, אדרבה יש לחזק את גבולותינו העכשווים,
לא להיכנע ללחץ תכתיב ערבי, אלא לעמוד בעוז וגבורה למען האמת והשלום.

- פורסם בשאילת שלמה 626


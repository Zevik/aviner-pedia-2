---
title: "פיצה - מה ברכתה (מאמר)"
type: "מאמר"
---

## מה מברכים על פיצה

\[ראיין: הרב מרדכי ציון\]

ש: אמנם פיצה אינה מזון כל כך בריא, אך מה מברכים עליה?

ת: נכון. הרמב"ם כותב בהלכות דעות פרק ד שחייבים לאכול מזון בריא ובפרק א
שזו מצוה מן התורה של והלכת בדרכיו, כלומר מידות טובות.

ש: אבל מי שבכל זאת אוכל, מה יברך?

ת: אם הפיתה של הפיצה היא מורכבת מקמח ,מים ומלח בלי מי פירות, לכל הדעות
יש לברך המוציא. זו פיתה רגילה שדינה כלחם ואין דינה משתנה בגלל שמרחו עליה
כל מיני מזון אחרים, כיון שבלי כל אלה לא מורגשת כל מתיקות.

ש: אם נילושה במי פירות, כגון שמן, מיץ, יין, חלב, או מי ביצים, מה הדין?

ת: זה נחשב מזונות, אם הרוב הוא מי פירות, כלומר לא מיץ טבעי ולא מיץ
משוחזר שהוא תרכיז עם הרבה מים. אבל אם קובעים עליה סעודה, אז הברכה היא
המוציא וברכת המזון.

ש: כמה זה קביעת סעודה?

ת: מחלוקת: יש אומרים שלוש ביצים כלומר 162 סמ"ק, ויש אומרים ארבע ביצים
כלומר 216 סמ"ק. לכן פחות מ162 סמ"ק, מזונות, מעל 216, המוציא, ובאמצע,
ספק, ואין להיכנס לספק.

ש: כמה זה יוצא במשולשי פיצה?

ת: תלוי בגודל המשולשים. בפיצה רגילה זה שני משולשים, אך יש יותר קטנות.
אבל לילדים, שיעור סעודה הוא יותר קטן. ספר זאת הברכה. בנוסף לכך יש אומרים
שבימינו פיצה נחשבת תמיד קביעות סעודה כי אוכלים אותה לסעודה ולא לקינוח.

ש: ובסיכום?

ת: אם לא נילוש במי פירות, המוציא. אם נילוש ברוב מי פירות, מזונות, אלא אם
כן אוכלים שני משולשים שאז זה המוציא. וכאמור זה לא בריא.

- פורסם בשאילת שלמה 404


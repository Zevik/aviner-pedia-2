---
title: "רב צבאי או מחנך- מה עדיף? (מאמר)"
type: "מאמר"
---

**שאלה:** מה עדיף להיות, מורה ילדים או רב צבאי?

**תשובה:** ההחלטה צריכה להיות לפי כישרונות, רצון וצורך.

כישרונות: תעשה מה שאתה יכול, במה שאתה טוב.

רצון: במה שאתה מתלהב.

צורך: איפה צריכים אותך. בספר החסידים (מוסד הרב קוק ס' רסא) מוזכר שיש
מצווה שהיא כמו מת מצווה, הכוונה שיש שהיא מצווה מוזנחת שאף אחד לא דואג
לה. אז תעשה את המצוות המוזנחות. למשל, הרבה לא למדו מסכת מועד קטן, כי
חששו מעין הרע. זה הבל, אז תלמד מועד קטן. וכן, פעם היה איש שהיה חייט עם
הרבה בנות שהיו חייטות. אחת מחייטת שמלות, אחת מחייטת חליפות וכן הלאה.
ואחת מבנותיו היתה מחייטת תכריכין למת. אף אחד לא רצה להתחתן איתה, הם חששו
שהיא תחייט תכריכין גם לו. הבל. לכן האבא נתן את כל הכסף שלו לנדוניה דווקא
לבעל הבת הזאת.

אם כן- לך איפה שיש צורך.


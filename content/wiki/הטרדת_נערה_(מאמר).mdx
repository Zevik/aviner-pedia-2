---
title: "הטרדת נערה (מאמר)"
type: "מאמר"
---

**שאלה:** כאשר הייתי נערה, הוטרדתי מינית על ידי גבר. שתקתי. כי לא היה לי
כח לעמוד מול חקירה ופחדתי שיאמרו עלי שאני מדמיינת, כי מה שוה מילה שלי
מול מילה של אדם מכובד עם זקן הנחשב כצדיק. רק מסרתי לרב של השכונה שעשה
כחכמתו. עתה שיש לי בנות בגיל זה, אני חוששת עבורן. מה אפשר לעשות?

**תשובה:** בודאי שיש להכין אותן לכך. פתגם ידוע: אדם מוזהר שוה שתים.
Forewarned is Forearmed. כמובן, לא לומר להן שכל הגברים הם כך, חלילה,
רובם אנשים הגונים, אבל יש מושחתים. אך יש להתכונן לכך שאם גבר זה, אפילו
רק נוגע בה בכוונה, שגם זו הטרדה, עליה לצעוק בקול גדול: לא! וכבר כתבתי על
זה בספרי הדל "סיפורי יעל", המיועד לילדות ולנערות.

עשי תרגילים איתה, התחפשי לגבר זר, תגעי בה, והיא תצעק: לא!

אגב, גם אמירה היא הטרדה, וגם נגדה יש להגיב בתוקף. פעם נכנסתי לבית יעקב,
אז נכנסה אשה מורה, אמר לה שומר: שמלה יפה. ענתה לו בקול קר ויבש: אל תדבר
איתי כך! כל הכבוד לה. יש להכין גם ילדות קטנות, להזמין לבית ספר אשה שתוכל
לדבר על זה, וכן לילדות בגן. כגון מ"תהל", מרכז סיוע לנשים דתיות
02-673-0002.

אגב, רוב הפגיעות של ילדות הן ממשהו במשפחה, אפילו אבא. וכן יש להכין בנים
קטנים. גם הם סופגים הטרדות מבני משפחה או מאחרים. לצערנו, יש הרבה מושחתים
בעולם, גם דתיים גם חילוניים, גם אשכנזים גם ספרדים. גם אינטלקטואלים גם
פשוטי העם. היצר הרע אינו בררן. כאמור, רובם כשרים. אך להיזהר!

- פורסם בשאילת שלמה 619


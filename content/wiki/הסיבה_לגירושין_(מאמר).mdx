---
title: "הסיבה לגירושין (מאמר)"
type: "מאמר"
---

ידידי היקר

שמעתי ממך בצער שאשתך החליטה להתגרש

ושאתה חש בדידות קשה.

ואני מקוה שיש לך חברים טובים כדי לא להיות לבדך.

אך באשר לאשתך,

סיפרת לי כמה פעמים שאתה מעצבן אותה ומציק לה

אז אני מבין למה היא רוצה להתגרש.

לצערנו בארצנו יש שליש גירושים

ויש ארצות שזה מגיע לשני שליש.

ויש ארצות שבהן כבר לא מתחתנים.

והסיבה לכל זה הוא שהאדם יותר מדי מרוכז באני שלו.

אין שום דבר רע באהבת עצמו. הרי כתוב: ואהבת לרעך כמוך. אם כן, יש לאהוב את
עצמו.

אבל לאהוב רק את עצמו, זו אנוכיות שפלה

שהיא "שורש כל רעה", אמר הפילוסוף קאנט,

ומה שמשחית את האדם הוא "האני היקר" שלו.

אולי אמור לאשתך שאתה מצטער בהתנהגותך

ושמעתה תשתדל בכל כוחך לעשות אותה מאושרת.

גם סיפרת לי כמה אתה משתדל

לעשות חסדים לכל

וליזום שיעורים ותפילות

ובודאי מצוות גדולות הן אלה

אבל אשתך קודמת.

עניי עירך קודמים

קודם הקדש כל זמנך הפנוי וכל כוחך לשמח את אשתך

ורק אחרי שסיימת מלאכת קודש זו

אז התמסר למשפחתך

ואז עשה חסדים לעם ישראל

ורק אחרי שאין אדם מישראל חסר כלום

עבור לחסד לכל המין האנושי

וב"ה כאשר בכל העולם לא יישאר עני ונבוך וסובל

אז עזור לבעלי החיים.

אם כך תנהג, אולי תוכל לשקם את הנישואים,

וד' יהיה בעזרך.

- פורסם בשאילת שלמה 623


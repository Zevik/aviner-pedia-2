---
title: "צרכים בסיסיים"
type: "מאמר"
---

## צרכים בסיסיים

\[מ"ראש יהודי"\]

יש מקשים: אם גם כשנוזפים, משדרים לילד אהבה, מה תועיל הנזיפה? התשובה
פשוטה: אדרבה, נזיפה מתוך אהבה מועילה יותר. אך מלבד זאת, גם אם יוכח שאין
היא מועילה, אין מה בכך, כי יסוד הכל הוא אהבה, אהבה שאינה תלויה בדבר.

בל יחשוב אדם בלבו שהילד אדיש אם אוהבים אותו או לא. טעות חמורה. לתינוק
שנולד יש שני צרכים ולכשיגדל יתווסף לו צורך שלישי.

הצורך הראשון הוא: אכילה, שתיה, שינה. הצורך השני הוא אהבה. אלה שניים
מופיעים מיום לידתו. יותר מאוחר, בגיל שנתיים בערך מופיע הצורך ההישגי,
הכרת ערך עצמו, התחושה שהוא שווה, דימוי עצמי גבוה, הערכה, אמון בעצמו. הוא
שמח לרכוש כל מיומנות ולהפעילה לבדו ללא עזרת מבוגר.למשל הוא מתלבש לבדו
בעמל רב ,קורא למשפחה לראות הישגיו, וקורן מגאווה טהורה.

- 

נלקח משאילת שלמה 194


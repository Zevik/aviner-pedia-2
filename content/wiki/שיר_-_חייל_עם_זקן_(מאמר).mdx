---
title: "שיר - חייל עם זקן (מאמר)"
type: "מאמר"
---

חייל יקר של צבאנו היקר

לך יאה, לך נאה ללכת עם זקן

מחייל עד רמטכ"ל

כולכם, כולנו, עם זקן.

באמת לא היה צריך אישור זקן

בורא כל העולמים

ובורא כל הזקנים

נותן לך אישור.

אפילו נותן לך ציווי

לא תשחית את פאת זקנך

ופאת זקנם לא יגלחו.

זרוק סכין גילוח

זרוק מכונת גילוח

מי צריך עבירות

מי צריך טרחות.

אלא זקן, זקן, זקן

מטירון עד גנרל

בזקנינו את האויב ננצח, ובנערנו נלך.

זקן אהרן

וזקן עמשא.

השמן הטוב היורד על הזקן.

ושבו ביריחו עד יצמח זקנכם.

זקן קצר ,זקן ארוך

זקן מתולתל, זקן ישר

זקן עבה, זקן דלול

זקן רוסי, זקן ייקי

העיקר זקן, זקן.

אני מחזיק אותך בזקן

ואתה מחזיק אותי בזקן

כי חברים אנו

בזקן.

דתי או חילוני, זקן

מסורתי או חרדי, זקן

אשכנזי או ספרדי, זקן

תימני או אתיופי, זקן.

אדם בלי זקן

זה כמו שמש בלי קרנים.

אנו בעלי הזקנים

אנו מאושרים, אנו שמחים.

יש לי זקן, יש לך זקן.

יש לנו זקן, יש לכם זקן,

אנו חיילים בעלי הזקנים

לעולם לא מנוצחים

תמיד מנצחים

בזכות הזקנים

ועוד הרבה דברים טובים.

גם בזקנינו

נגן על ארצנו.

אין יותר סנטר חלק

אין יותר סנטר ערום

יש זקן, יש זקן.

יחי בעל הזקן

יחי החייל הנאמן

יחי החייל עם זקן.

- פורסם בשאילת שלמה 578


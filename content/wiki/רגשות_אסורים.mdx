---
title: "רגשות אסורים"
type: "מאמר"
---

## רגשות אסורים

\[מ"ראשי יהודי"\]

בדבר אחד לפחות איננו מסכימים עם ידידינו הפסיכולוגים. הם טוענים שכל הבעת
רגש לגיטימית, אין רגשות אסורים. מותר לבטא כל דבר שאנו חשים, העיקר הוא
להוציא את ההרגשה במעשה. חלילה! יש בהחלט רגשות אסורים! לדוגמה: אסור
לשנוא! אסור לקנא! לא רק שאסור להרוג –אסור להרוג גם בלב.

השקפה מתירנית שיטה זו מבוססת על ההשקפה המתירנית האומרת שמותר לכל אדם
לעשות בחייו ככל העולה על רוחו – ובלבד שלא יפריע לזולת, "חיה ותן לחיות",
מבית מדרשם של ג'ון סטיוּארט מיל - בספרו 'החירות' - והפילוסופים התועלתנים
האנגליים. האדם הוא בן-חורין גמור. חירותו נגמרת במקום שהוא פוגע בחירותו
של הזולת, לא לפני. הם שוללים כל ערכים מוחלטים. יש רק תועלת. כלומר, אם
כולם יגנבו, ירצחו, ינאפו – לא נוכל לחיות ביחד, לכן נתחשב האחד בשני – לא
נרצח, לא נגנוב – וכך יהיה נעים לכולם. כלומר – כל זמן שאינני מפריע לזולת
– הכל מותר!

- פורסם בשאילת שלמה 280


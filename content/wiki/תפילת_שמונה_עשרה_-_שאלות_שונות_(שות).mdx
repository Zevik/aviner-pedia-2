---
title: "תפילת שמונה עשרה - שאלות שונות (שו\"ת)"
type: "שו\"ת"
---

\[מקורות ע"י הרב מרדכי ציון\]

**תפילת תשלומים**

ש: שמרתי על חולה כל רגע מעלות השחר עד הלילה. אני צריך תשלומין?

ת: לא. עוסק במצוה פטור מן המצוה (סוכה כו א. עיין שו"ע סי' קח).

**מעבר לפני המתפלל**

ש: האם מותר לעבור לפני המתפלל אם נצרך לשירותים?

ת: כן, כמו שהאשל אברהם ק"ב נוטה להקל כדי לשמוע קדיש כי ספק בלבול דעת לא
פוטר ממצוה. וכן לעניננו (עיין שו"ת שאילת שלמה א נז).

**מגן אבות**

ש: מדוע שירת מגן אבות על ידי הציבור (עיין שו"ע או"ח רסח ח הגה) אינה
מהווה הפסק בברכה – כדי לסיים את כולה?

ת: ברכה זו לא נתקנה כדי להוציא מי שאינו בקי. עיין קצות השולחן עז ה.

**תפילה בנסיעה**

ש: האם במצב של חוסר ברירה, כגון נסיעה ארוכה, מותר לומר תפלת שמונה עשרה
בישיבה או האם עדיף שלא לומר כלל?

ת: בישיבה (שו"ת באר משה ג יד).

**אכילה לפני תפילה**

ש: האם מותר לשתות קפה ולאכול עוגה לפני התפילה, ואם לא, מדוע נפוץ מנהג
זה?

ת: אסור. מנהג לא טוב, אלא אם כן הכרחי (שו"ע או"ח פט ג-ד).


---
title: "שילוח הקן (שו\"ת)"
type: "שו\"ת"
---

**טעם שילוח הקן**

ש: מה הטעם של מצות שילוח הקן?

ת: רחמים על האם. לקחו לה את הביצים או האפרוחים כדי לאכול, מה שגורם לה
צער גדול, אז עתה נחוס על חייה. מורה נבוכים.

**שילוח הקן בלי צורך ביצים או אפרוחים**

ש: האם לעשות שילוח הקן אם איני זקוק לביצים או לאפרוחים?

ת: מחלוקת. לכן לא לעשות, משום צער בעלי חיים (שו"ת שאילת שלמה א שצו. שלח
תשלח לח).

**שילוח הקן**

ש: יש קן של צפור, אך אם אקיים את המצוה, יהיו לי נקיפות מצפון. מה לעשות?

ת: קודם כל, המצוה היא לא בבית אלא בשטח הפקר. שו"ע יו"ד רצב ב-ג. שנית, זה
רק אם האם נמצאת, ולא האב, מה שקורה רבות. שלישית, לפי פוסקים רבות, המצוה
קיימת רק אם רוצים להשתמש בביצים. אם לא, אין מצוה, וזה סתם צער בעלי חיים
(שו"ת שאילת שלמה א שצו).


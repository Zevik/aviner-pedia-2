---
title: "פרשת האזינו: תשובה מוסיפה חיים (מאמר)"
type: "מאמר"
---

"כי לא דבר ריק הוא מכם" (דברים לב מז). התורה היא חיינו. "כי הוא חייכם"
(שם). זה מילוי החיים היותר גדול! שמא תאמר אבל לפעמים אדם מקיים מצוות
ומרגיש יבש, ריחוק, לא מתחבר ולא מתמלא חיים. הרמב"ם עונה על כך בחיבורו
"שמונה פרקים" (פ' ב). זה כמו אדם חולה שטועם את המתוק מר ואת המר מתוק. כך
לאדם זה יש חסרון מסויים. הוא כמו חולה. לכן לא חש את החיים שיש במצוות. גם
הרב קוק בס' אורות התורה וכן באורות התשובה מבאר כי מיעוט מתיקות התורה
נובע מחסרון בנשמה. על כך צריך לעשות תשובה. תשובה על חסרון זה. אז האדם
ירגיש מתיקות גדולה וחיים גדולים בתורה ובמצוות שהם חיים להם ולנו על ידי
שנעשה תשובה. כל מי שעושה תשובה כל תשובה מוסיפה לו מנות חיים. חזק ונתאמץ!


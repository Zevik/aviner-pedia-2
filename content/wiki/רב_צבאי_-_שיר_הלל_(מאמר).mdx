---
title: "רב צבאי - שיר הלל (מאמר)"
type: "מאמר"
---

**שיר הלל לרב הצבאי**

אנחנו כבר חמש עשרה שנה משרתים יחד

אז רציתי לומר לך משהו.

כידוע לך, אני לא דתי אלא מסורתי

אך אני מרגיש שאתה שלי, אתה של כולנו

אז מגיע לך שאפתח לך סגור ליבי.

תודה שאתה מתקשר אליי בבקרים להעיר אותי למניין, כי קשה לי לקום אבל אני
רוצה לבוא לבית הכנסת

תודה על שיעורי התורה שלך בין מנחה לערבית יום יום

תודה שערכת לי חופה, גם כשזה היה ביום שישי על חשבון הזמן עם המשפחה שלך

תודה שטיפלת בחללים שלנו, כשאף אחד לא ידע מה לעשות

תודה על ליווי המשפחות השכולות של היחידה, תמיד אתה יודע איך לנחם אותן

תודה שאפשר לפנות אליך לעצה לשלום בית ולחינוך ילדים

תודה שלימדת את הבן שלי לבר מצווה

תודה שלקחת אותו לסופר סת"ם, הוא מאוד רצה לדעת איך מכינים תפילין

תודה שאתה דואג לכשרות של הבסיס ומוסר את נפשך על זה

תודה שאתה מחזק אותי כשאני נחלש רוחנית, תודה על האוזן הקשבת

תודה על מילות העידוד, חיזוק המוטיבציה, ושאתה תמיד מסביר לנו מה חשיבות
צה"ל ותפקידו של כל חייל.

תודה שאתה תמיד מגיע לשטח לבדוק שהכל בסדר

תודה שאתה עונה על השאלות ההלכתיות שלי, גם כשהן לפעמים מוזרות

תודה שאתה דואג לשמירת השבת שלנו, שיהיה קידוש וחלות ומשגיח כשרות בשבת.

תודה על לימוד ההלכות לפני כל חג, ושאתה גם דואג לנו תמיד ללולב, סוכה,
מצות ושופר.

הרב, אני לא תמיד אומר לך את זה, אבל אני מאוד מעריך את מה שאתה עושה,
למרות שאני מסורתי ולא דתי,

מאוד סייעתי לי ולגדוד בכל דבר שביקשנו, גם מעבר למה שאתה חייב. תודה

הרב, ירבו כמוך בישראל

עוד רבנים צבאיים רבים.

תודה.

- 

דף תקמב – ר"ח אייר תשע"ח


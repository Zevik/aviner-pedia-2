---
title: "הדרך אל האושר (מאמר)"
type: "מאמר"
---

ש: התפרסם סקר של משרד המדע על אושר. אך קודם נשאל שאלה איך מגדירים אושר?

ת: בסקרים לא נכנסים לעינין זה, אלא רק שואלים את האדם האם הוא מרגיש
מאושר. אך אנו מגדירים אושר כהכרה פנימית שהאדם הוא טוב.

ש: מדינת ישראל היא מדינה אחת עשרה בסולם האושר. כיצד להבין זאת, הרי החיים
לא קלים בארצנו?

ת: קודם כל, ארץ זו היא גן עדן, ביחס למדינות אחרות. שנית, אין זה קשור
לאושר אלא להנאה. יתכן אדם שנהנה, אך אינו מאושר, כי חייו ריקי תוכן, ויתכן
אדם שחייו קשים ואינו נהנה, אך הוא מאושר, כיון שהוא עושה את הטוב עלי
אדמות.

ש: אכן, הסקר מראה שככל שיש הרבה ילדים, יותר מאושרים, על אף שהם גורמים
כאב ראש.

ת: נכון, כי גידול ילדים, זו הטבה גדולה מאוד, לכן הוא מסב אושר גדול לאדם.
בכתבים הרפואיים של הרמב"ם, בערבית, הסולטן שאל אותו כיצד לחלץ את בנו
מדיכאון. השיב הרמב"ם: שיעשה דברים טובים.

ש: וכן מתברר שנשואים יותר מאושרים מרווקים, גרושים ופרודים, על אף שאלו
האחרונים יותר חופשיים להנות כעולה ברוחם, לעומת הראשונים שיש להם מגבלות
בחיים.

ת: בדיוק. הרי כתוב בתורה לא טוב היות האדם לבדו, ולאו דווקא מפני שהוא
נהנה מבן זוג, אלא מפני שקשר קבוע ,טהור וקדוש, הוא מוסרי.

ש: ולמה מבוגרים יותר מאושרים מצעירים?

ת: כי הם הספיקו לעשות יותר דברים טובים בחיים. אף על פי שצעירים יותר
נהנים מן החיים. כבר פילוסופים היוונים הבחינו בין חיפש ההנאה הדוזינם
Hedonism לבין חיפוש האושר Eudemonism.

ש: כמובן, איננו זקוקים ליוונים. ואיפה לנו יש ספר על הדרך אל האושר?

ת: ספר תהילים. כתוב שם שמונים פעם אושר: אשרי יושבי ביתך, אשרי העם שככה
לו, אשרי העם שד' אלהיו, אשרי האיש אשר לא הלך בעצת רשעים, אשרי תמימי דרך.

- פורסם בשאילת שלמה 568

` ּ`


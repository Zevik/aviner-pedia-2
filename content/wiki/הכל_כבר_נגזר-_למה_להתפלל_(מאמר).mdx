---
title: "הכל כבר נגזר- למה להתפלל? (מאמר)"
type: "מאמר"
---

**שאלה:** אם דינו של אדם קבוע מראש השנה, למה אנו מתפללים כל יום?
**תשובה:** באותה גמרא בראש השנה (טז, א), שבה כתוב שהקב"ה דן אותנו בראש
השנה, כתוב גם שדן אותנו בכל יום, שנאמר: "ותפקדנו לבקרים" (איוב ז, יח).
ובנוסף גם שבכל רגע דן אותנו שכתוב: "לרגעים תבחננו" (שם).

אלא זה לא סותר, יש דין של ראש השנה, יש דין של כל יום ויש דין של כל רגע.
בנוסף - הגמרא עצמה שואלת שם, אם הכל נגזר בראש השנה, למה מתפלל על החולים?
ועונה שתפילה תמיד מועילה, גם לאחר גזר דין. אז אולי נגזר שנהיה חולים, אבל
אנחנו מתפללים שבכל זאת נתרפא.


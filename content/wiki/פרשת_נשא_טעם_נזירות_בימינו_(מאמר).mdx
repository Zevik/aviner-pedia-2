---
title: "פרשת נשא: טעם נזירות בימינו (מאמר)"
type: "מאמר"
---

פרשתינו עוסק אודות הנזיר. כמובן אדם לא חייב להיות נזיר. גם לא שייך להיות
נזיר. זה ליחידים וליחידי יחידים. אבל שייך שאדם לא יהיה שטוף בהנאות ושוקע
בהנאות המזון. גם אם הוא אדם פשוט הוא יכול ליהנות אבל לא להגזים בדבר הזה.
זה גורר אותו לכיוונים לא טובים.

כך כל אדם. תוספות מבארים בשם המדרש עד שאדם מתפלל שיכנסו דברי תורה לתוך
גופו, יתפלל שלא יכנסו מעדנים לתוך גופו (כתובות קד א). יותר מדי מזון הופך
אדם לכבד ולחומרי. שנזכה להיות משוחררים!

- פורסם בשאילת שלמה 601


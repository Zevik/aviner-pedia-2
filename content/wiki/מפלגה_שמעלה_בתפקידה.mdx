---
title: "מפלגה שמעלה בתפקידה"
type: "מאמר"
---

## מפלגה שמעלה בתפקידה

\[הראיון בגלי ישראל\]

שאלה: הרב מביע ביקורת חריפה על הבית היהודי, אך האם אינם מתאצמים בעבודתם?

תשובה: אני אוהב את אנשי הבית היהודים, אני מעריך אותם והם החברים שלי, אך
כבר שנתיים, כוחות גדולים עמלים על חקיקה אשר מטרתה למחוק את האופי היהודי
של המדינה, ולהפוך אותה למדינה חילונית, מדינת כל אזרחיה, מדינה ככל
המדינות המערביות.הבית היהודי אינו לוחם במסירות נפש נגד חורבן זה.

ש: אפשר דוגמה של חקיקה בעייתית?

ת: בהריסת עניינים חיוניים המעוגנים בסטטוס קוו, כגון החלשת הרבנות הראשית
לישראל, החלשת מעמד הדיינים, גיור לא לפי ההלכה אלא לפני רצונו ותודעתו של
האדם, ביטול כשרות הנישואים, עד כדי חוקי סדום כגון שני הומואים שיוכלו
לקנות תינוק ולגדלו, שזו תועבה שלא תשוער. חוקקו חוקים רבים כאלה, עשרות הם
באמצע תהליך, ועוד עשרות מוכנים.

ש: אך מה נעשה, יש כל מיני יהודים עם כל מיני דעות בארץ?

ת: אנו זקוקים למפלגה דתית-לאומית בשביל מדינה יהודית, שהיא הכנה לחזון של
ממלכת כהנים וגוי קדוש. במה שאנשים עושים בחיים הפרטיים אנחנו לא מחטטים אך
רשות הרבים הוא משהו אחר. אמר ביאליק שבביתו הוא מחלל שבת, אבל אם יש חילול
שבת ברשות הרבים ,זה הרס למדינה היהודית. בשביל מדינה של כל אזרחיה שיהודי
ירא שמים יכול לחיות איך הוא רוצה, אנחנו לא צריכים מדינה, התיישבות
ומסירות הנפש בצבא. החזון שלנו הוא מדינה יהודית. והתפקיד של מפלגה
דתית-לאומית הוא להלחם בעד המדינה היהודית.

ש: אבל עובדה היא שהבית היהודי כן מצליחים ומתעצמים. הם השיגו 12 חברי
כנסת, שזה הישג עצום, ועתה סקרים מבטיחים להם 17?

ת: יתכן. אך לא די בכך. יש לפעמים אגואיזם מפלגתי, כאשר מפלגה דואגת לעצמה
ולא לאומה ולא תורה. המפלגה הופכת לאידיאל עצמי. ובינתיים אינם מטפלים
בסכנה הקיומית לאומה.

ש: הרב תמך במפגלה זמן רב, זה כבר לא יהיה הבית של הרב בבחירות הבאות?

ת: מוקדם מידי. יש לחכות ולראות מה הן האפשרויות השונות.

ש: הרב מבקר את הבית היהודי משום שיש בו חילונים, אך האם הרב קוק לא אמר
שיש ליצור אוהל כלול מכולם?

ת: מרן הרב קוק כותב באגרת: "אנו מתירים להתפלל עם העבריינים, אך לא להתחשב
בדעותיהם העברייניות" (אגרות הראיה ב קעב). אדרבה, אנחנו חייבים לקחת
אחריות על המדינה.

ש: הרב כל הזמן אומר שאנחנו מתקדמים, אם כן במה מתקדמים?

ת: ב"ה עם ישראל חוזר לעם ישראל, בסך הכל יש שלווה בארץ, הכלכלה משגשגת,
הצבא חזק,התורה מתחזקת. ב"ה עם ישראל מתקדם.

- פורסם בשאילת שלמה 368


---
title: "עשרת הדיבות של מדינת כל אזרחיה (מאמר)"
type: "מאמר"
---

אלו עשרת הדיבות של מדינת כל אזרחיה, חובתנו לדאוג שאלו תהיינה דיבת שקר.

1\. אנכי. רק האני קיים. אני צריך לדאוג לעצמי, לממש את עצמי, למצוא את
עצמי, לההנות את עצמי. אני אני אני. המדינה נועדה לשרת את כל האנשים
האומרים אני, להיות מדינת כל אזרחיה.

2\. יהיו לך אלהים אחרים בכותל המערבי, גם אלהים של כל הדורות ולפני העולם,
וגם אלהים של הרפורמים, אלהים חדש קליל, או לא אלהים בכלל.

3\. תשאו את שם ד' לשוא, על ידי כל ארגון. תפרק את הרבנות הראשית, תפריט
אותה, הבא אנדרלומוסיה בשאלה מה כשר ומיהו יהודי.

4\. אל תשמור שבת ברשות הרבים, מחוק אותה מהחיים הציבוריים, בטל אותו יום
של קדושה ומנוחה.

5\. אל תכבד אביך ואמך בכך שמשפחה היא אבא ואמא, אלא כבד אבא ואבא, אמא
ואמא, וקנה ילד. דאג ש1.2% שסוברים כן יגיעו ל98.8%.

6\. תרצח את צה"ל בעזרת קרנות שונאות ישראל, הכנס בו מסרים פוסטמודרניים
אנטיציונים, החלש אותו בעזרת נשים.

7\. תנאף, תבגוד בעם ישראל, במהות הישראלית, בטבע הישראלי, בהיסטוריה
הישראלית, במסירות נפש הישראלית.

8\. תגנוב את הזהות הישראלית, תן מעמד של יהודי לכל אדם שרוצה בכך, בלי
גיור אמיתי, מחוק את הגיור, דאג ש10% שלא איכפת להם שילדיהם יתחתנו עם
גויים, יגיעו ל90%.

9\. תשקר בחינוך הילדים, הכנס תכנים סוטים, שקריים, אנטי-יהודים,
אנטי-אנושיים, בגלל מימון של קרנות עשירות עוינות.

10\. והכי חשוב, לא תחמוד מפלגת נועם, אל תצביע עבורה חלילה, כי היא עלולה
לבטל את כל עשרת הדיבות שהושגו בעמל כה רב. היזהר, הם יעשו את זה, הם
נעולים על כך, הם ימסרו נפשם על כך, והם יצליחו בכך.

- פורסם בשאילת שלמה 611


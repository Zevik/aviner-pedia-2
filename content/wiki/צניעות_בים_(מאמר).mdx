---
title: "צניעות בים (מאמר)"
type: "מאמר"
---

**מציל בבריכת נשים**

**שאלה:** האם מותר שיהיה מציל בבריכת נשים?

**תשובה:** מאוד קשה למצוא מצילה, כי אין קורסים נפרדים למצילות בארץ.
לפעמים אפשר למצוא בעלת תשובה שהינה מצילה. אם אי אפשר למצוא מצילה, אפשר
שיהיה מציל כי זה פיקוח נפש בלי מציל, הרי אנשים יכולים לטבוע.

אני מזהיר כל הזמן שלא ללכת לשחות במקום שאין בו מציל ולא ללכת לטבול במקום
שאין בו מציל. אני מכיר אנשים שטבעו במקום שאין בו מציל אעפ"י שהיו שחיינים
מעולים.

כיון שזה פיקוח נפש והוא טרוד בעבודתו, זה מותר. הרי הוא כל הזמן מסתכל שאף
אחד לא יטבע. בכל זאת מומלץ ללבוש חלוק עד המים וביציאה מהמים ללבוש בחזרה
את החלוק, בנוסף לכיסוי ראש לאישה נשואה.

**צניעות בבגד ים**

**שאלה:** האם מותר לבחורה ללכת עם ביקיני בחוף ים של נשים?

**תשובה:** אם יש שם רק נשים, אין בעיה ללבוש כל בגד ים. אם יש שם מציל –
ומותר מציל כי זה פיקוח נפש – אכן ישנה בעיה ויש ללבוש חלוק עד הכניסה
למים.


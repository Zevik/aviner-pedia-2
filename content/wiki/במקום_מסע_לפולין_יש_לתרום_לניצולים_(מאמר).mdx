---
title: "במקום מסע לפולין יש לתרום לניצולים (מאמר)"
type: "מאמר"
---

## במקום מסע לפולין יש לתרום לניצולים

\[אתר "מעריב"\]

המסעות בפולין אסורים הלכתית מפני שחל איסור יציאה מהארץ ויש לזכור ערך
חינוכי נגדי לא פחות חשוב: לא יתכן שתהיה פעילות לעשירים המסוגלים לשלם
6,000 ש"ח שתהא סגורה לעניים שאין להם סכום זה וילחיצו את עצמם להשיגו.

גם אין זה חינוכי שהפולנים ירוויחו כסף מפני שמחנות ההשמדה היו ממוקמים
בארצם, הם שמחו בראותם אותנו שם, הם לא פוצצו את פסי הרכבות המובילים לשם,
הם לא נתנו מחסה לאלה שברחו משם, הם עשו פוגרום אחרי השואה, הם גנבו בתינו,
סירבו להחזירם ליהודים שחזרו ממחנות ההשמדה, ועד היום מתנהלים על זה
משפטים.

נכון שיש רבנים שמלווים את תלמידיהם ונותנים להם שם שיעורים חשובים, אך
בשביל זה אין צורך לצאת לחוץ לארץ. יש פה יד ושם ואתרים דומים, יש סרטים,
ספרים, ויש עדיין ניצולי מחנות השמדה שאפשר לשמוע מהם ישירות, במקום לראות
שחזור מלאכותי של מבנים. יש לתת לניצולי השואה את כספי המסע, במקום לבקר
בפולין, נראה מאד לא חינוכי לחפש ריגושים רחוק מכאן, במקום לעשות חסד
לסובלים, שזו מצוה ברורה של תורה.

- פורסם בשאילת שלמה 332


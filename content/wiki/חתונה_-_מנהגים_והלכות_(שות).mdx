---
title: "חתונה - מנהגים והלכות (שו\"ת)"
type: "שו\"ת"
---

**מנהג ירושלים בתזמורת בחתונה**

ש: האם אסור להביא תזמורת לחתונה שמתקיימת בירושלים? יש חילוק בין המקומות
בירושלים?

ת: אין לדבר הזה מקור חזק וברור והרוב אינם מקפידים.

**חתונה צנועה**

ש: מה עדיף, חתונה ברוב עם עם ריקודים מעורבים או חתונה צנועה ברבנות?

ת: בודאי חתונה צנועה ברבנות. וד' יברך אתכם.

**צלמת בחתונה**

ש: האם יש לקחת צלמת לחתונה עבור נשים, על אף שזה מרבה הוצאות?

ת: כן. זו הוצאה מועטת יחסית לכל, ויחסכו במקום אחר.

ש: למה זה לא כמו רופא שטרוד בעבודתו?

ת: עבודתו של הרופא לרפא, הוא טרוד לרפא, אז לא שם לב ליופי. עבודתו של
הצלם זה יופי, והוא טרוד על ידי יופי.

**דרשת חתן**

ש: האם יש להפסיק דרשת חתן על ידי שירים?

ת: מנהג שיש לחדול ממנו.

**ריקוד מול הציבור**

ש: האם מותר לחתן ולכלה לרקוד יחד מול הציבור?

ת: ודאי שלא, חיבה ברבים אסורה. קיצור שו"ע קנב יא.

**ריקודי בנות בחתונה**

ש: האם מותר לבנות לרקוד בחתונה במעגל פנימי כדי לשמח חברה טובה מאוד וזה
חשוב?

ת: אסור לנשים לרקוד לעיני גברים ואין עושים מצוה על ידי עבירה (גן נעול
149).

**קבלת פנים בחתונה**

ש: האם לאכול בשולחן מזון של קבלת פנים בחתונה, יש דין אוכל בשוק?

ת: לא. כי זה מיועד לאכילה. אבל אין לו להיות צמוד לשולחן. אלא לקחת מזון
ולעמוד בצד.

**אכילה בחתונה**

ש: באנו לבדוק להקה בחתונה. האם מותר לנו לאכול בדלפק ההגשה?

ת: ודאי שלא. הוא אינו שייך ללהקה אלא לבעלי השמחה.

**אכילת אורחים זרים בחתונה**

ש: אם אני בא לראות להקה המנגנת בחתונה, מותר לי לשתות ולאכול שם?

ת: רק עם בקשת רשות והסכמה מן הלב, לא מאולצת מחוסר נעימות.

**עודפי סעודת חתונה**

ש: האם מותר לאורח לקחת מיני מזון שנשארו על השולחן אחרי חתונה, הרי ממילא
הוא ייזרק לאשפה?

ת: לא. זה עדיין שלהם. צריך רשות בעל השמחה (וכן פסק הגרי"ש אלישיב. קב
ונקי סי' ס).

**מתנת חתונה**

ש: אנו משפחה ענייה, וקרוב משפחה מתחתן, ושם נהגו לתת המתנה בסכום גבוה.
אינינו יכולים. גם הנסיעה יקרה?

ת: תנו מתנה כפי כחכם, בצירוף פתק התנצלות.

**ניחום אבלים**

ש: האם מותר לחתן וכלה בשבעה ימי המשתה לנחם אבלים? מה המקור?

ת: מותר, וכן לבקר חולים, ויש אומרים שכדאי להימנע. שו"ת בצל החכמה ב מד.

**המשפחה קודמת**

ש: מה עדיף ללכת לחתונה של בת דודה או מפגש חברים?

ת: משפחה!

**חסד**

ש: יש לחברה שלי חתונה בעיר רחוקה וזו נסיעה שכרוכה בזמן רב. אך אני צריכה
לעבור בחינה חשובה מחר לה איני מוכנה ועלולה להפסיד. מה לעשות?

ת: לא לנסוע. כל חסד הוא לפי היכולת. וכאן היא מרוויחה מעט ואת מפסידה
הרבה.

**הלל**

ש: האם אשה יכולה לומר הלל ביום חתונתה וכן כל שנה באותו יום?

ת: ודאי. בלי ברכה. להודות לד'.


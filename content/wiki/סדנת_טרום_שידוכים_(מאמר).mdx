---
title: "סדנת טרום שידוכים (מאמר)"
type: "מאמר"
---

סדנאות טרום שידוכים שמארגנים פה בישיבה, חשוב ללכת לכל מי שהגיע לגיל
נישואים, אמנם זה הרבה שעות. 3 פעמים 3 שעות על חשבון לימוד תורה, אבל זה
תורה. שתורה לא דיי ללמוד אלא צריך לקיים. והניסיון מראה שרוב האנשים לא
מצליחים להתחתן מסיבות לא רציניות אלה שמחתנים רבים גם מסיבות לא רציניות.
וכן אלו שמתגרשים זה מסיבות לא רציניות שהתרכזו למשקל כבד.

וגם אלה שלא מתגרשים, רבים חיים בגירושים רגשיים. כלומר הם לא התגרשו אבל
הם לא מאוהבים וכל זה בגלל סיבות לא רציניות. וגם הרבה פעמים פגישות
השידוכים לא עולים בטוב בגלל סיבות לא רציניות. ולכן זה חשוב מאוד ללכת. מי
שנותן את הסדנא זה הרב עזריאל אריאל שהוא ת"ח גדול, הרב של עטרת. וגם מבין
הרבה בהוויות העולם הזה ובענייני שלום בין איש לאישתו, יש לו הרבה ניסיון
בזה. והוא עושה את זה במחיר אפסי, לכולם יחד 1500 שקל, זה על גבול הבדיחה.
והוא גם מוכן לעשות הנחה, כי זה בנפשו. ולכן מצווה גדולה להרשם.

אם כן, מצווה גדולה. החיים הם חיים מאוד מסובכים וקשים. עיין מה שהיה
בבחירות לכנסת. כ"כ הרבה לשון הרע ושקרים התפרצויות סגנוניות, גם פוליטיקה
קשה, כלכלה ועבודה זה קשה. ולאדם יש לו חוף מבטחים שזהו הקשר בינו לבין
אישתו, ששם הוא מרגיש טוב נעים ונחמד. וזה נותן לו כוח להחזיק מעמד בכל
בעיות החיים. הנישואים זה החברות של הרמב"ם "קנה לך חבר" מדרגה 2. יש מדרגה
יותר גבוהה שזה לשם שמים. אבל לא הולכים בדירוג קודם צריך קשר רגשי עם הבנה
אמיתית. וגם הקומה הראשונה היא לא נשללת, היא נשללת כשהיא לבדה.

ומהי? תועלת. אם אתה עושה לי טובה אני עושה לך טובה. שלך שלי ושלי שלך- עם
הארץ. לפעמים יש אדם שהוא קרא ושנה, למד כל התורה שבכתב ותורה שבע"פ אך הוא
לא שימש ת"ח, אין לו רב אשר מדריך אותו- הוא עם הארץ. זה עם הארץ מעולה. גם
זה חיובי. זה בסדר, אבל יש יותר גבוהה. הבית הוא המחסה של האדם. מחסה מפני
הגשם והשלג, ומכסה מפני הצרות והעלבונות ומכסה בפני הטעויות המוסריות.
ועיין שם במהר"ל "קנה לך חבר".

יש פה טעות. איש חושב שמה שיש בראש של האישה זה כמו מה שיש בראש שלו. וזה
לא נכון. זה ראש אחר, ולכן הוא עושה טעויות ולא מבין. אמרה הגמ' "נשים עם
שלעצמם" זה עם אחר, ראש אחר. ולמה ברא כך הקב"ה? בנות אוהבות ללמוד בכיתה
יב' על הנושא הזוגי, בנים לא יכולים לשמוע על זה. אבל אח"כ זה נעשה רציני,
ובמיוחד אם לומד בישיבה, הוא מבין שצריך ללמוד על זה. כל דבר צריך ללמוד.
מה שלא לומדים לא יודעים. יש פטור אחד לא ללמוד- אחד יש לו הורים אשר חיים
באושר ביחיד. הוא לא צריך סדנא, כי כל החיים שלו הוא בסדנא. אך יש אנשים
אשר לא יודעים מה זה.. לא בישיבה הזאת. יש דברים אשר אתה לא יכול ללמוד
באופן תאורטי, אלא צריך להתאמץ. ולכן עושים סדנא שזו התנסות וזה עוזר לאדם
לדעת איפה הוא עומד והוא רואה איפה אחרים עומדים.

**סיכום:** מצווה גדולה. אע"פ שזה הכשר מצווה, זה מצווה גדולה. גם להצביע
לכנסת זה מצווה גדולה. אבל זהו עכשיו אסור לומר את המילה מנדט-10 ימים
וכנסת- 3 ימים. ולכן אנא מכל מי שהגיע לגיל נשואים שזה בין 20-25 ע"פ
ייעוץ, או שזה מישהו שיש לו חברה לפני כן והוא לא שואל אחרים- מצווה לפנות
לשרוליק. זה מביא הרבה ברכה!

`[קטגוריה: שידוכים והכנה לחתונה (מאמרים)]]`


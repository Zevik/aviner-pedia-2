---
title: "ציוצים - 24 (מאמר)"
type: "מאמר"
---

האם טובה היא ענישה קבוצתית של הריסת בתים של משפחות מחבלים? – ענישה
קבוצתית אינה מוסרית, מלבד במלחמה שהיא עם נגד עם. אך אלה הם תושבי
מדינתנו. אבל הענשת כל מי שהיה שותף במידה מסוימת אינה קבוצתית אלא עליהם
עצמם.

------------------------------------------------------------------------

לצערנו כל יום אנו שומעים על נהרגים בתאונות דרכים. מה הפתרון? - ענישה
חמורה של בית סוהר וקנס גבוה ושלילת רשיון. יחידות משטרת אכיפה מאוד
קשוחות.

------------------------------------------------------------------------

כיצד להסביר את העובדה שאם היו בחירות היום, הבית היהודי היה מקבל מעט מאוד
קולות? - רבים הסבירו לי שהם לא יצביעו בעד מפלגה שהיא כמו שבשבת בלי אמירה
ברורה. אכן כבר מרן הרב קוק כתב שהמזרחי הוא פשרן.

------------------------------------------------------------------------

לצערנו יש מגמה של חילון במדינה. מה אפשר לעשות? - א. לא ברור שזה נכון. ב.
על כל פנים, הפתרון הוא ריבוי אהבה ואמונה.

------------------------------------------------------------------------

מה צריך להיות היחס לרפורמיות בכותל, הרי חלק מהן יהודיות? - אהבת ישראל כי
אולי הן יהודיות. אבל לא להתחשב בדעותיהן העברייניות.

------------------------------------------------------------------------

כיצד אני יכול לאהוב יהודי שהולך נגד התורה וההלכה? - א. כי אתם אותה נשמה.
ב. כי יש גם דברים שהוא כן עושה על פי תורה.

- פורסם בשאילת שלמה 628


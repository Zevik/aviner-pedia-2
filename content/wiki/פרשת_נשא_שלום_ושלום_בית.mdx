---
title: "פרשת נשא: שלום ושלום בית"
type: "מאמר"
---

## פרשת נשא: שלום ושלום בית

\[עריכה: יוסף אברמסון\]

בפרשתינו ביחס לאשה סוטה ישנם שני סיפורים מפורסמים על שלום בית. אחד מהם
הוא על איש לא נורמלי שאשתו ויתרה לו. הוא ביקש ממנה לקנות אבטיחים המכונים
בגמ' "בוצינה" אבל היא קנתה לו נרות שגם הם מכונים "בוצינה". כעס עליה ואמר
לה לשבור אותם על הבבא, כלומר הדלת. שברה אותם על ראשו של רבי בבא. שאל
אותה הרב "מה זה"? אמרה שבעלה אמר לה. השיב אשריך שאת עושה רצון בעליך!
יה"ר שיצאו ממך שני בנים כמו בבא. כלומר בעלה לא נורמלי ואשתו בלעה כדי
לעשות שלום.

סיפור שני על האשה שאיחרה הביתה בליל שבת כי התעכבה בשיעורו של רבי מאיר.
אמר לה בעלה שלא תחזור עד שתירק לו בפנים. חזרה לשם ראה אותה רבי מאיר
והבין במה מדובר. אמר שכואבת לו העין וצריך לירוק לו בעין וחברותיה דחפו
אותה עד שירקה לו בעין. חזרה הביתה. אמרו תלמידיו לרבי מאיר ומה אם כבוד
התורה? ענה להם שגם הקב"ה מוחל על כבודו שימחה שמו על המים בביהמ"ק לכן גם
הוא מוותר. האשה וויתרה, רבי מאיר וויתר והקב"ה מוותר.

אגב במקרה הזה האשה אשמה ולא מדובר בסתם בעל המדמיין. אלא שהוא ביקש ממנה
לא להתרעות עם פלוני והיא הסתגרה עם פלוני. ויודעים גם על האזהרה וגם על מה
שהסתתרה איתו. לכן הוא מוטרד מאוד ובצדק. וכדי לפתור את הבעיה הקב"ה מסכים
שימחקו את שמו על המים.

נמצינו למדים כי לפעמים יש מתחים קשים. לפעמים הבעל צריך למחול על כבודו,
לפעמים האשה ולפעמים שניהם. אבל הטוב ביותר הוא שיחיו באהבה, אחוה, שלום
ורעות ויסתדרו בלי זה.

- פורסם בשאילת שלמה 338


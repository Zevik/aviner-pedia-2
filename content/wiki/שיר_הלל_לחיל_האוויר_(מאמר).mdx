---
title: "שיר הלל לחיל האוויר (מאמר)"
type: "מאמר"
---

אשירה שיר זעיר

לחיל האוויר

לא מפני שחיל האוויר הוא זעיר

לא. הוא חיל אדיר

אלא מפני שאני זעיר.

אבל כיוון שבן דודי

כלומר בנו של בת דודי

הוא נווט בחיל אוויר

ועומד להתחתן

חשבתי לתת לו במתנה שיר.

כמובן, כל חיל הוא חשוב

וכל חייל חושב שהוא הכי חשוב

וכמובן הוא צודק.

שהרי כך למדנו

איש על מחנהו ואיש על דגלו

ואיש על חילו.

כל חיל הוא אהוב וחשוב

חיל רגלים

וצנחנים

חיל האוויר

וחיל הים

תותחנים

ושיריון

חיל הנדסה

וחיל קשר

חיל חימוש

וחיל רפואה

חיל אספקה

חיל מודיעין

וחיל חינוך

חיל רבנות

ועוד חילות.

ובכל זאת חיל האוויר

הוא גבוה מכולם

הוא אמנם ממריא מן הארץ

אבל הוא נמצא למעלה בשמים.

וכיון שהוא שולט על השמים

הוא גם שולט על הארץ.

הוא נותן מכת פתיחה

והוא מוכן בכל רגע

להגיע לכל מקום בן רגע.

הוא משדר לאויב:

לא כדאי להתעסק עמנו.

ראיתי ספר על חיל האוויר שלנו

מתורגם לגרמנית

חיל-האוויר - .Die Luftwaffe

אמרתי: זאת נקמתנו

זאת תפארתנו.

כל בחור וטוב-לנשק

כל בחור על המשמר.

זה המבצר המעופף

הנותן לנו עליונות

בשמי מדינתנו.

הקרקע היא רק נקודה מוצא

היא רק מקום מנוחה

היא רק התחלה

אבל הטייס מביט לשמים בעוז וגבורה

עולה לשמים בלי חת ובלי מורא

מולך במלכות הרקיע

נגד האויב שתוקף

נגד רוח הסערה שדוחף,

כל רגע ורגע

מוכן לפקודה.

אין זה קל להיות חייל

ועוד יותר קשה להיות טייס

הדרך לשמים מתחילה בארץ

טירונות קשה

ובקורס,נשירה.

הרבה משמעת ונחישות

הרבה מאמץ ורצינות

הרבה קור רוח ואחריות.

לשמים אין גבול

גם לרצון אין גבול

גם לגבורה אין גבול

גם למסירות נפש אין גבול.

כי יצא לקרב, לא ישוב ריקם.

משימה כי תוטל, תבוצע ויהי מה

יגבר על כל המכשולים

המשימה תושלם עד תומה.

אשרינו שזכינו

לחיל אוויר נפלא

שנלמד בכל חילות העולם

עם כל מלחמותינו

וכל מבצעינו,

בהערכה רבה.

ועל כך אני מעיד

עדות אישית אמת

מזמן היותי צעיר

חייל בחו"ל בחיל אוויר

לא טייס

אלא רק מהנדס

במחלקה של שלושים ואחד מהנדסים

והנה בשבת הראשונה

אמרתי למפקד שלי

\- המפקד, שבת, איני עושה כלום

\- מה זאת אומרת, חייל?!

\- כלום זה כלום. אפילו לא שמאל ימין

כיוון שהיה נבוך

העביר אותי לסמל

שמעולם לא ראה חיה כזאת

והעביר אותי לרס"ר

ומן הרס"ר לסגן

מן הסגן לסרן

עד סגן אלוף

ואלוף משנה

וניצבתי מול הגנרל

מפקד הבסיס.

\- אם כן, מה בעיה, חייל.

\- אני יהודי דתי,אדוני הגנרל, ובשבת איני עושה כלום.

\- דע לך חייל, במלחמת סיני

` הייתי טייס`

` וחביריך שם טסו בשבת`

` ודווקא טסו טוב מאוד.`

כיון שלא הייתי מעונין

להסביר לו, אם אני פה או אני שם

אמרתי לו:

\- זה היה פיקוח נפש, אדוני הגנרל.

\- ואם יהיה פה פיקוח נפש?

\- אעשה את הנצרך,אדוני הגנרל.

\- אין סיכוי שנצטרך...

ואז הוא טמן לי מלכודת צבאית:

\- שמע חייל

כל שבת תקבל חופש

` אך תמורת זו`

`   כל יום ראשון כשכולם יוצאים`

`   אתה תהיה תורן קבוע.`

\- תודה רבה, אדוני הגנרל, תודה רבה.

הוא היסס לרגע, ואמר:

\- אם כך, תקבל גם יום שבת, גם יום ראשון.

\- תודה רבה,אדוני גנרל, תודה רבה.

באמת מתנה יפה, אבל המתנה הכי יפה:

חבריך טסו טוב מאוד.

ודאי כן הוא

אנו תקפנו ראשונים לבדנו בסיני

רק אחר כך הצטרפו האנגלים והצרפתים.

אבל כיוון שבן דודי אינו טייס

אלא נווט

עליי לצרף שירת הנווט.

כי אין נהווט היום

כנווט ימים קדמונים

עם מפה-שעון-שטח

אשר סמלו מצפן עם כנפיים.

היום הכל ממוחשב להפליא

אז בכלל מה צריך נווט?

אכן בארצות הברית

הוא כבר לא מכונה Navigator

`אלא WSO, Weapon Systems Officer`

קצין מערכות נשק מונחה

הוא שמפעיל את מערכות החימוש

הוא מפעיל מכ"ם ולייזר.

לעת צורך גם מערכות הצילום.

הרי טסים בשביל משהו

בשביל לבצע איזו משימה.

אם תרצו, הטייס הוא מפקד המטוס

והנווט מוביל את המשימה.

כמו שקורס טייס הוא קשה

גם קורס נווט הוא קשה,

כנראה עוד יותר.

כמו שטייס יכול להיות מפקד טייסת

כך נווט יכול להיות סגן מפקד ואף מפקד.

גם להיות נווט זו דרך ארוכה.

השקעה יום-יומית

גם זו התרוממות

מעל הטבע.

עליו לגלות שיגורי טילים וירי נ"מ.

עליו לתקן סטיות מהנתיב.

ואם קורסת מערכת הניווט הממוחשבת

הוא עדיין מבין במפה-שעון-שטח.

לא נחליט כאן מי יותר חשוב

הטייס או הנווט

שהרי אין לך עבודת צוות כמו טייס-נווט

גם הנווט הוא קצת טייס

ומבין לראשו וליבו של טייס

וגם טייס הוא קצת נווט

ומבין לראשו וליבו של נווט.

וכגון זה יודו המטמתיקאים:

1=1+1.

אז מזל טוב לבן דודי המתחתן.

לקראת הנישואים הוא למד לנווט...

במיוחד שהוא מתחתן עם נווטת

אז , תהיו ביניכם נווטים טובים

לא נווטי קרב

אלא נווטי אהבה ואחוה ושלום ורעות.

- פורסם בשאילת שלמה 563


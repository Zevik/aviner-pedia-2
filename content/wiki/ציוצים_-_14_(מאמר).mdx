---
title: "ציוצים - 14 (מאמר)"
type: "מאמר"
---

מה עלינו להתרכז אחרי הבחירות? לזכור שאנו לא מפלגות מפלגות, פלגים פלגים,
אלא עם אחד בלב אחד.

------------------------------------------------------------------------

מה יהיה עם המתח בין דתיים וחילונים בארצנו? אין מתח, חוץ ממעוט קטן, חיים
באהבה ואחוה ושלום ורעות, גן במשפחה, גם בעבודה ובמיוחד בצבא.

------------------------------------------------------------------------

ש: האם אפשר להתפלל על גוי? ת: כן. יש צדיקי אומות העולם.

------------------------------------------------------------------------

האם לצרכים פוליטיים אפשר להתעלם מהמוסריות? – ודאי לא. כל אדם חייב להיות
מוסרי וקל וחומר מנהיג ציבור. אנו לא ניקולו מאקיאוולי.

------------------------------------------------------------------------

האם על פי התורה, מותר לגוי לגור בארץ? – אם הוא מקבל את שלטון המדינה, כמו
בכל מדינה בעולם.

------------------------------------------------------------------------

למה יש כל כך הרבה גירושים (שליש)? – כי אדם אנוכי ומרוכז על עצמו, ואין לו
תשוקה לתת לשני. מליצה: הוא מקיים שתי הדברות הראשונות בעשרת הדברות:
"אנוכי" ו"לא יהיה לך"...

- פורסם בשאילת שלמה 618


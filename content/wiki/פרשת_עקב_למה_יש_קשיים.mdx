---
title: "פרשת עקב: למה יש קשיים?"
type: "מאמר"
---

## פרשת עקב: למה יש קשיים?

\[נרשם ע"י יוסף אברמסון\]

שאלה: למה יש קשיים בחיים, למה יש נסיונות, למה יש בעיות?

תשובה: "וזכרת את כל הדרך אשר הוליכך ד' אלוקיך זה ארבעים שנה במדבר, למען
ענתך לנסתך לדעת את אשר בלבבך התשמר מצותו אם לא" (דברים ח ב). “למען ענתך"
, היה באמת עיוני במדבר, היה קשה. היינו רעבים. כנאמר בהמשך “ויענך וירעבך
ויאכלך את המן" (שם, ג). גם היינו צמאים. "ארץ צמאון”. אמנם היה באר מרים
אך בין באר לבאר היינו צמאים. גם נחש ועקרב. לא חיים קלים. "למען ענותך
לנסתך”. זה נסיון.

ולמה יש נסיון? “לדעת את אשר בלבבך התשמר מצותו אם לא". כלומר, מבחנו של
האדם זה במצבים הקשים. מה שאדם אומר "כן" יש לזה ערך בגלל שיש לו אפשרות
לומר "לא”. אבל אם הכל קל ונעים איפה המבחן שהאדם הזה שווה? אם הכל נחמד
ונעים בין איש לאשתו איפה המבחן של האהבה, של הקשר, של הנאמנות? לכן כאשר
אדם נתקל במצבים קשים, הוא לא צריך להתעצבן, הוא לא צריך להתייאש הוא לא
צריך להיות מתוסכל. אלא אדרבה, לומר הנה עכשיו יש לי הזדמנות לראות מה אני
באמת ולהתחזק מתוך כך, הכל לטובת האדם.

חזק ואמץ!

- פורסם בשאילת שלמה 290


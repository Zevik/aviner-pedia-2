---
title: "המפלגה החדשה תביא ברכה לאומה"
type: "מאמר"
---

## המפלגה החדשה תביא ברכה לאומה

\[אתר מעריב\]

שאלה: אלי ישי מקים מפלגה חדשה ויוני שטבון מצטרף. מה דעת הרב על הפילוג
בתוך בציבור הלאומי-דתי?

תשובה: לא שייך לדבר בענין הפילוג כי אלו ספקולציות. אנו שוברים את הראש
כדי לפתור בעיות שיש, ואין זה עניינינו לטפל בבעיות שאינן עומדות על הפרק.
אמנם קצין קרבי צריך לדעת מראש כל האפשרויות מה עלול לקרות, אבל אנו נחיה
ונראה.

שאלה: איך הרב רואה המפלגה החדשה שהוקמה?

תשובה: היא יכולה להביא ברכה גדולה לאומה. יש לאלי ישי הרבה מעלות. הוא אדם
ישר, אדם עם מידות טובות, אדם חרוץ, אדם לא מגזרי ובכל דבר טוב שהוא יכול
לעזור הוא עוזר. יחד עם זה, אלי ישי הוא מוכשר מאוד. על פי רוב, אין לבן
אדם שתי המעלות של ישרות וכשרון גם יחד, אך יש לו. מגיל צעיר הוא מילא הרבה
תפקידים חשובים: סגן ראש הממשלה, שר הפנים,שר התמ"ת, שר העבודה והרווחה
ויושב ראש ש"ס. אך הוא גם אדם מן השורה. הוא לא איש אצולה אלא איש עובד.
הוא שירת שלוש שנים בצה"ל תחילה כטנקיסט ואחר כך כמש"ק דת ביחידת תובלה.
והוא עבד במוסך כמסגר. הוא גם נקט עמדות עקרוניות: פרש מהממשלה בעקבות
ועידת קמפ דיוויד, הקים את הרשות לסחר הוגן, מתנגד לחומת מגן כלכלית והיה
בעד מבצעים צבאיים. כלומר הוא אדם ירא שמים ומוכשר שהביא, מביא ויביא הרבה
ברכה לאומה.

יוני שטבון הוא גם איש ירא שמים. הייתי ביחד איתו בחו"ל בשליחות בעד עלייה
והוא אדם צנוע ונעים הליכות. והוא גם מוכשר. הוא היה רב סרן בצה"ל ביחידת
אגוז וחטיבת גולני וקיבל צל"ש הרמטכ"ל. ויש לי כושר ארגון והסברה נפלא.

ומה שמקללים ומחרימים את אלי ישי ומה שנענש יוני שטבון על התנגדותו לחוק
הגיוס והחליטו להשתיקו. זה דבר מעולה! כאשר מקללים אדם במקום לומר דברים
לעניין, זה סימן שאין להם מה להגיד לעניין. אין טענות אמת נגד אלי ישי ואין
טענות אמת נגד יוני שטבון.

הצירוף של יוני שטבון עם אלי ישי יביא ברכה גדולה. יוני שטבון יביא יותר
ארצ-ישראליות ואלי ישי יביא יותר תורת ישראל ויראת שמים. יש לספרדים כיוון
יותר ארצ-ישראליות ממה שקיים בש"ס, ולציבור הדתי-לאומי יש יותר תורת ויראת
שמים ממה שיש בבית-היהודי.

- פורסם בשאילת שלמה 367


---
title: "הבית היהודי, הבית תוּתִי פְרוּטי"
type: "מאמר"
---

## הבית היהודי, הבית תוּתִי פְרוּטי

מפלגת הבית היהודי מחפשת שם חדש. הדבר טרם הוכרז סופית, אך יודעי דבר
מתלחשים במסדרונות. שהרי בפוליטיקה, כידוע, אסור לרמות איש, לכן יש להתאים
את השם למציאות.

אם כן, בשלב ראשון המפלגה נקראה הבית-היהודי, בתור מפלגה דתית-לאומית. רק
פרט קטן לא הובהר והשאיר עמימות: כמה יש להיות דתי. הרי סוף סוף גם דתי
למחצה לשליש ולרביע הוא דתי. גם קונסרבטיבי ורפורמי הוא דתי, אמנם באופן
אחר, אך מיהו המחליט מיהו דתי, ולכן המפלגה ראתה בהם שותפים ראויים. אבל אם
נצמד להגדרה הישנה שדתי הוא יהודי השומר שולחן ערוך, המפלגה הורכבה מחברי
כנסת עם שולחן ערוך, חברי כנסת עם שולחן לא ערוך, חברי כנסת עם ערוך לא
שולחן.

וכמובן לא הוגדר כמה יש להיות לאומי. גם כאן נותרה עמימות קטנה והופיעה
הצהרה של פשרה על יהודה ושומרון. אמנם הדיו לא יבש והדבר הוכחש, אך היה
מאוחר מידי, כי הוא הספיק להיות מצולם. כידוע, לא צולמת, לא עשית. אבל אם
צולמת, נתקעת.

ואם ממילא, אפשר לטייל בסקלה של הדתיות, אין לפסול לאומי-דתי-חילוני. כך
נוצר מצב שיש חבר כנסת חילוני וגם יועץ בכיר חילוני.

נתקדם הלאה. עתה רשמית, הוצע לדרוזי להיות חבר כנסת. הרי סוף סוף גם הוא
יהודי.

ובאופן לא רשמי, דובר גם על נוצרי. הוא ודאי יהודי.אך נקוה שזה רק עורבא
פרח.

הרי לנו בית יהודי-מאוד-מגוון,דתי-לייטי-דרוזי-נוצרי-גויי. ולכן אני מתלבט
איזה שם חדש לתת למפלגה. בהתחלה חשבתי על מפלגת מיקס, MIX, שהוא הקיצור של
.MIXTURE או אולי מילה יותר מכובדת .MISCELLANEOUS

אחר כך נטיתי לכיוון סוציולוגי וחשבתי על מפלגת הפסיפס, או מפלגת הבית
הרב-תרבותי, או אפילו בית הMELTING POT, כלומר כור ההיתוך.

ואם כבר דיברנו על ,POT עברתי למאכלים אהובים ואולי בית הHODGE-PODGE,
שכידוע זהו מרק מעניין ומגוון. או אולי פשוט בית הסלט או בצרפתית:

`.LA MAISON DE LA SALADE`

מכאן עברתי לתרבות הניו-אייג והצעתי מפלגת הדיסקורדיאניזם DISCORDIANISMאו
בעברית פשוטה אי-הסדר, אפילו אי-הסדר הקדוש .SACRED CHAO ואם כבר, למה לא
באנגלית פשוטה .THE HOUSE OF MESS או אולי JUMBLE.

מכאן עברתי לפסיכולוגיה וחשבתי לרגע על מפלגת אספני הגרוטאות הכפייתיים.

אך כל החיפושים האלה עשו אותי רעב, ולכן חזרתי לשולחן האכילה וזאת הצעתי
הסופית: הבית תוּתִי פְרוּטי, באיטלקית TUTTI FRUTTI כלומר "כל הפירות".

אני ממליץ על ממתק צבעוני זה המכיל סוגים רבים ושונים של פירות, בדרך כלל
מסוכרים, כמובן בצירוף תמציות טעם מלאכותיות. ממש תיאור של חברי הכנסת
הנחמדים המתוקים והמתוקים. שם זה ודאי יחמיא להם, כי זה האידיאל הגדול של
המפלגה להיות מתוק למגוון המירבי של אנשים.

אל תזלזלו בהצעה שלי. היא נבחנה היטב באורח מדעי. כן באורח מדעי. כבר כתב
עליה פלגרינו ארטוזי PELLEGRINO ARTUSI הגסטרונום האיטלקי המפורסם, בספרו
המדע במטבח או האומנות לאכול טעים",

LA SCIENZA IN CUCINA E L'ARTE DI MANGIAR BENE ובין שאר הצעות קולינריות
מוצלחות מופיעה כמובן הגלידה טוטי פרוטי .GELATO DI TUTTI I FRUTTI

בתאבון. במקום לבכות על החורבן שמביא המפלגה עדיף לצחוק ולאכול, ובמיוחד
לאכול טוטי פרוטי ולא לשכוח לברך בורא נפשות רבות, אכן רבות מאוד.

- פורסם בשאילת שלמה 367


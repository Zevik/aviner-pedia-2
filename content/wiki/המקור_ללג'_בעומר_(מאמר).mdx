---
title: "המקור ללג' בעומר (מאמר)"
type: "מאמר"
---

מדורת לג' בעומר נושא בוער עכשיו.. בוער להרבה..

על כל פנים קשה מאוד לומר על זה דברים, כי אין לזה מקור לא בתורה ולא במשנה
ולא בגמרא ולא ברמב"ם ולא בשו"ע, אלא שהארי ז"ל היה הולך בלג בעומר על קברו
של ר' שמעון בר יוחאי, וכמובן שאין מפה הוכחה כי אתה עדיין לא הארי ז"ל.
הארי ז"ל היה הולך על קברי גדולי עולם והיה מיתדבק רוחא ברוחא, וגם הרמ"ק
שאפילו כתב ספר הגירושים, הולך מהבית אל מקומות כאלו, אבל מה זה שייך אנחנו
להארי זל, כשהוא היה הולך שם היה משתטח על קברו ומדבק נפשו בנפשן. היו עוד
גדולים שעשו כך, כמו הארי ז"ל. לג בעומר בשו"ע ובפוסקים זה רק יום שפוסקת
האבלות כי הפסיקו תלמידיו של ר"ע למות. רוב גדולי ישראל לא הולכים אל קיברו
של הרשב"י.

ויש שהקשו קושיות על כך:

החתם סופר אומר בשו"ע שאסור להוסיף ימים טובים גם בגלל איסור בל תוסיף וגם
בגלל שבטלה מגילת תענית. כל הימים הטובים שקבעו חכמי ישראל בטלו, והגמ'
אומרת חכמים אמרו בטל ואתה בא להוסיף? והדבר היחיד שאפר להוסיף ומצווה
להוסיף זה נס של הצלה, כמו פורים דפרנקפורט, שזהו נס של הצלה, כמו יום
העצמאות שזהו נס של הצלה, אבל איזה הצלה היתה בלג בעומר, ולכן אסור לקבוע
עוד חג כזה.

ובכלל יום השנה המכונה יורצאיט כתוב בשו"ע שזהו יום צום. צריך לצום ביום
הזה, יום שמת בו משה רבנו חברא קדישא צמים. יום שמת בו אביו של מישהו צריך
לצום בו אלא שירדה חולשה לאדם.. ובמקום זאת עושים סעודת מצווה, אבל איזה
מצווה? אז אל תצום, אבל למה אתה הופך את זה לחג?

מתרצים את זה שביום מותו של הרשב"י הוא גילה הרבה סודות תורה, שכל מה שלימד
בחייו זה אירוסין ומה שלימד ביום מותו זה הנישואים. וכי משה רבנו ביום מותו
לא גילה הרבה סודות? וכי משנים את ההלכה שצריך לצום?

ויש שנהגו לזרוק לאש בגדים וכאלו זה בל תשחית. אבל כתוב ששורפים את בגדיו
של הכהן הגדול, וכי יש לנו כהן גדול? וכי אתה שורף את בגדיו של הרשב"י?! זה
בל תשחית.

סיכום: רוב גדולי ישראל לא הלכו. ובשו"ת יחווה דעת הוא אומר לא ללכת כי זה
לא צנוע, יש הרבה נשים שם שלבושות לא צנוע וגם מעורבב, ואם כן זה מצווה
הבאה בעבירה, ואפילו אין כאן מצווה.

מי שרוצה ללכת יכול ללכת אבל לא לחשוב שזה מצווה.

יש אומרים אתה לא יודע איזה חוויה יש שם, כל עמ"י שם. זה נכון שזה חוויה,
אבל יש לי חוויה אחרת. מיליון אנשים יחד- צה"ל זה חוויה אחרת. אבל לא לחשוב
שיש בזה איזה מצווה מיוחדת.

הרבנות הראשית אמרה לפני 3 שנים שאם לג בעומר נופל במוצא"ש צריך להזיזו כי
זה גורם לחילול שבת, ומשרד החינוך אמרה שזה מסובך.. השנה הם הסכימו. וכולם
מסכימים שהמדורות הגדולות יהיו ביום ראשון בלילה.

הרב שנור שאל את הרב שמחה הכהן קוק האם גם כך ביישוב קטן ודתי? והוא אמר
שלא כך, שאם הם כולם דתיים אז אין חשש שיבואו לחילול שבת וכן הלאה.

אך למירון באים חילוניים ודתיים וזה גורם לחילול שבת שאי אפשר לתאר. אתה
עושה לכבוד הרשב"י שהמשטרה צריכה בשבילו לחלל את השבת, ולכן זה לא רעיון
טוב. איפה שיש חילונים חייבים לעשות ביום ראשון.

האדמור אשר אחראי על ההדלקה, האדמור מבוייאן אז מי שרוצה שייסע וישמע
לאדמור מבוויאן. מי שרוצה יותר טוב לעשות כמו הרבנות הראשית.

`אבל מה שעושים מדורות- מה זה קשור לרשב"י? מה זה קשור? אין לזה מקור בשום מקום! מילא במירון אבל מה הקשר בסתם מקום? אז זה נחמד ויש לזה מקור בבני עקיבא אבל אין לזה שום מקור. אפשר לעשות מדורה אין בזה בעיה.`

יש שאמרו שלא, כי זה יום שהרשב"י נפטר ואותו המקום שהוא נפטר בו הבית יתמלא
אור ואש ולכן אנחנו מדליקים אש, על זה נאמר על מי אתה עובד? אתה מדליק
מדורה כי זה כיף..

יש שאמרו הפוך שאסור להדליק מדורה כי זה פולחן האש שנהגו בע"ז פרמיטיבית,
מה זה השטויות האלו?! הוא רוצה להדליק מדורה וזה לא קשור לע"ז.

גם להזיז את לג בעומר יש שאמרו שאסור כי אסור להזיז חגים, אבל זה לא חג אז
מה אתה רוצה..

וזה גם פוגע בהלכות אבילות למי שעושה אבילות עד לד בעומר. שחלק מהאשכנזים
עושים אבילות מראש חודש אייר עד חודש סיוון ולכן אסור לעשות מדורה כי שרים
ורוקדים וכן הלאה. אבל כל הספרדים זה עד לד בעומר בבוקר, זה גם לא טוב
לספרדים. ולחלק מהאשכנזים עד לג בעומר.

סיכום: מי שמתלבט שלא יסע למירון אפילו אמרתי למישהו תדע לך שאדם הדתי הזה,
רב, שיש לו אבטחה האבטחה שלו תחלל שבת כי הם יסעו לפניו, שתמיד הם באים
לפני לסדר את הכל. והוא לא ידע את זה כמובן. השבק מארגן מה שהוא מארגן..

יש משמעות לזה שזה מנהג של האומה? מנהג כדי שיהיה לו כח של מנהג הוא צריך
להיות אחוז במשהו, אך כשהוא לא אחוז בשום דבר אז הוא לא מנהג. לא יכול
להיות מנהג יש מאין. רוח האומה נמשך מרוח ה' אבל אי אפשר רוח שלא מחוברת
לכלום. אז יש אנשים שמכים המן טוב אומר הרמ"א נו הנה מצאתי איזה משהו-תמחה
את זכר עמלק, אבל זה לא יכול להיות מנהג שהוא כלום באוויר.

הרב סולוביציק כותב על זה. בספר נפש הרב או בספר פניני הרב. תשאלו את הרב
מרדכי ציון.

מדורה זה אירוע חברתי, אנחנו לא נגד זה. אבל כמו שהוא אמר בצדק אם זה חברתי
אז אל תגרום לנזק חברתי. הכי הרבה שריפות במדינה זה בלג בעומר. ולכן כל מי
שעושה מדורה שיכין את השטח בו מסדר אותה. להכין מטף ומייםן ועפר. ושהוא
הולך צריך לכבות את המדורה כמו שצריך. לכבאים אין לג בעומר. לא לגנוב
קרשים, יש פוסקים שאסור לגנוב. לא לגנוב עגלות סופר. עגלת סופר לא עולה 5
שקל.. היא עולה 1000 או 2000 שקל. לא להשאיר לכלוך. אנשים אוכלים ומשאירים
1500 טון לכלוך. שאלתי את הרשב"י והוא לא מסכים שישאירו לכלוך. להקפיד על
צניעות. ומה שיעור המדורה? כזית? כביצה? יוצאים לכל הדעות במדורה קטנה, אין
צריך להשים בה ארונות שלמים וכן הלאה. מבחינה חברתית זה מספיק מדורה קטנה.
מספיקה מדורה של ביעור חמץ..

אני לא זוכר באיזה ספר אבל לא מוזכר באף ספר שהיו עושים מדורות על קברו של
הרשב"י? זה מה שאמרתי בהתחלה. אמרתי שעשו מדורות והיו זורקים בגדים לאש,
וכתבו על זה הפוסקים תשובות. זה לא נחשב מקור? זה מקור אז אומרים שזה
לכבודו של הרשב"י. כמו נר- אז עושים נר כבוד. יכול להיות ואע"פ שגם להדליק
נר לזכרו של מת זה מנהג מאוד צולע, אבל כולם עושים אז בסדר. מה שמוזכר זה
נר כדי ללמוד תורה ולבית הכנסת, זה בסדר, אבל סתם נר? וכן מה הקשר בין
המדורה על קברו של הרשב"י למדורות בבית? וכמו שאומרים על מקור לא ברור-
שדיי לו עצמו ואין להרחיבו.

ומה עם שחרית? שחרית זה מנהג שיש לו מקור.. אז אנשים הולכים לישון מאוחר
ולא קמים לשחרית. אנשים הולכים לישון מאוחר במוצאש, לא נורא כי הלכו לישון
בשבת, אך ביום ראשון זה בעייתי כי יום שני קמים מאוחר. ללמוד תורה זה דין
גמור, לא מכריחים אנשים. אבל לעשות מדורה שזה דבר שאין לו מקור בכלל, אלא
זה רשות, זה נחמד, אבל בשביל זה לבטל תורה- שהו דבר שאין לו שחר!

כוהנים ידוע שיש להם בעיה להיכנס לשם. פה ישיבת עטרת ירושלים- עטרת כוהנים
אז כולם נשארים ללמוד.

`אולי זה אסור בגלל זיהום אוויר? זה שכחתי, זה באמת עושה הרבה זיהום אוויר, אבל גם רכבים עושים זיהום אוויר גדול. יש אנשים שיש להם צורך כזה להדליק מדורה וכן הלאה. אז יום אחד בשביל האנשים שיש להם צורך בזה. ריגושים וחוויות, זה לא נגמר. הלוואי ושלו יהיו הריגושים ולא סמים וכן הלאה. אבל אמרתי אפשר לעשות מדורה כזית. מדורה קטנה ולא גדולה. `

עד כאן הנושא הבוער.


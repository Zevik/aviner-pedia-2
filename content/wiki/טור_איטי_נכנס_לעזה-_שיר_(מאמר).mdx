---
title: "טור איטי נכנס לעזה- שיר (מאמר)"
type: "מאמר"
---

המח"ט הוא בעל מפעל

המג"ד מהנדס

המ"פ מורה לטבע

המ"מ בסדיר

הרס"ר מוכר ספרי קודש

הסמל קצת נגר

המ"כ כרגע מובטל

והטוראי פנסיונר

אבל כולם חיילים מצוינים

צועדים בשקט הליל בטור איטי

נכנסים לשטח האויב

בלי חת ובלי מורא

כדי להילחם בעד עמם

כמו שהוריהם עשו בשבילם

למח"ט יש כאב גב

למג"ד - כולסטרול

למ"פ - קשיי עיכול

המ"מ סתם לא נראה טוב

לרס"ר בעיות בעיניים

לסמל נדודי שינה

למ"כ גירודים

ולטוראי, יבלות בכף הרגל

אבל כולם חיילים מצוינים

החומקים בעלטה בטור איטי

נכנסים לשטח אויב

ושוכחים שהם מפונקים ורגישים

מפוטמים יום יום בטיפות, משחות וכדורים

והינם פתאום בריאים

ואותם אנשים המפחדים מזריקות ורופא שיניים

נעשים פתאום אמיצים

כבר אינם מפחדים משום דבר

אלא עושים כל מה שצריך

בשביל עם ישראל

כי מה שצריך - צריך

כבר לא חושבים על עצמם

אלא על המטרה הלאומית

כי די והותר הבלגנו

ועתה נפעל להגנת עמנו

וזו רק מנה ראשונה

המח"ט הוא שמאלני נגד יש"ע

המג"ד הוא מתנחל בעד יש"ע

המ"פ מצביע למפלגת מרכז

המ"מ דתי לאומי מתלבט בין שתי מפלגות וחצי

הרס"ר מאוד חרדי

הסמל סוציאליסט

המ"כ מצביע בכל הרשימות

והטוראי עוד לא החליט

אבל כולם חיילים מצוינים

הצועדים בדממה בחשכת הליל

תחת הירח המחייך

בדריכות ועוז

ואותם האנשים שבפוליטיקה ודת

לא מסכימים על דבר אחד

פתאום נעשים אחים

אחים לנשק אחים לקרב

מסורים אחד לשני בלב ונפש

פתאום כולם מסכימים

שהדבר הכי טוב שיש לנו

הלא זאת המדינה שלנו

וצבא ההגנה שלנו

ומוכנים להכות את האויב

שוק על ירך

פעם אחד ולתמיד

כדי שיניח אותנו לשלום


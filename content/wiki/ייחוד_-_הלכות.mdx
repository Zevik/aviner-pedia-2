---
title: "ייחוד - הלכות"
type: "שו\"ת"
---

## הלכות ייחוד

**טיול עם חברה**

ש: מהי הדרך לטייל עם החברה שלי כדי לא לעבור על איסור יחוד?

ת: ממילא יש איסור קירבה, שהרי חייבים להתרחק מאוד מאוד. קצשו"ע קנב ח.

**פגישת עסקים**

ש: עליי להיפגש עם גבר בענייני עסקים, אך אין משרד לשם כך. איפה אני יכולה
לעשות זאת?

ת: לובי של מלון.

**ריחוק בין רווקים**

ש: ראיתי בשולחן ערוך: "ובדורות הללו שרבו הפריצים, יש להתרחק מלהתייחד עם
הזכר". אה"ע כד א. אז אסור לי להיות לבד עם חבר?

ת: בימינו לא פרוצים בזה, לכן מותר. בה"ט שם. אך אלה שפרוצים בזה, אסור.
וכן בעלי נטיות של פריצות, עליהם להזהר.

ש: האם מותר לי לישון באותה מיטה עם חבר?

ת: לא. בה"ט שם.

**יחוד במעלית**

ש: האם יש איסור ייחוד במעלית?

ת: לא. שערים מצויינים בהלכה (קנב ו. שו"ת משנה הלכות ד קפז).

**ייחוד מול מצלמה**

ש: האם מותר לאשה להתיחד עם גבר זר, כאשר היא מול מצלמה טובה של סלולרי בה
בעלה צופה בעבר השני?

ת: זה רעיון מענין מאד, אך אינו מציל מייחוד.

**ייחוד בסירה**

ש: שני גברים ואשה השטים בסירה אחת, איזה מרחק מותר להתרחק מהחוף כדי שלא
יהיה ייחוד?

ת: ממילא אסור משום קרבה, שהרי יש לגברים ונשים להתרחק מאד מאד, לכן זה סוג
בילוי אסור (קצשו"ע קנב ח).

**שינה באותו בית**

ש: האם מדין ייחוד מותר לבן ולבת לישון באותו בית בחדרים סגורים?

ת: זה מסובך מאד מעשית, כי כיצד ייכנסו וייצאו וילכו לשירותים. ומלבד זאת
יש איסור קירבה. קצשו"ע קנב ח.

**פגישות שידוך**

ש: אני יכול לשבת עם המשודכת שלי באוטו סגור בלילה ויש עוברים ושבים או יש
בזה איסור יחוד?

ת: מלבד איסור יחוד, יש איסור קרבה. קצור שו"ע קנב ח. צריך לשבת במקום פתוח
בו יש אנשים רבים.


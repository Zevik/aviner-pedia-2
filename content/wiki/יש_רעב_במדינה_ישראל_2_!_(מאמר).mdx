---
title: "יש רעב במדינה ישראל 2 ?! (מאמר)"
type: "מאמר"
---

\- האם ידעתם שבעולם יש יותר מ-830 מיליון אנשים שסובלים מתת-תזונה? כנראה
לא, וגם לו ידעתם, מה יכולתם לעשות.

\- הידעתם שכל יום מתים מרעב בעולם יותר מ-30 אלף אנשים? כנראה שלא. אבל מה
יכולתם לעשות עבורם? אמנם יש ארגוןNourish the Children מטעם החברה Nu Skin
שפיתחה מזון מאוד מזין הנקרא Vitameal המתוכנן עבור ילדים רעבים, הסניף
בישראל שולח אותו לעולם השלישי. תשאלו: למה לא לרעבים בארץ? הרי עניי עירך
קודמים! ובודאי תענו: כי אצלנו אין רעב.

\- הידעתם שעל פי מוסד הביטוח הלאומי שליש מהילדים הם עניים, כלומר 800
אלף?

\- הידעתם שמכל מדינות ה-OECD, אחוז העוני בישראל הוא הכי גדול?

\- הידעתם שיש ילדים שהולכים לישון כמעט כל ערב רעבים, על אף ששני ההורים
עובדים?

\- הידעתם שיש אמהות שבערב אוספות שאריות של ירקות מהריצפה אחרי סגירת שוק
הירקות?

\- הידעתם שיש ילדים שהולכים יום יום לבית ספר בלי אוכל או רק עם לחם
ומסתכלים בקנאה ובמבוכה בילדים אחרים שיש להם?

\- הידעתם שיש ילדים שפונים יום יום לארגוני חלוקת מזון ונדחים כי אין
לארגונים האלה די כסף לזון את כולם?

\- הידעתם שכדי להינצל ממצב מביך זה, וכדי לא להזכיר חרפת רעב, המציאו
תכבוסת מילים וכבר לא משתמשים במילה רעב, אלא בביטוי "אי בטחון תזונתי". אם
כן, אין רעב בישראל, אלא רק סתם אי בטחון תזונתי.

\- הידעתם שעל פי דו"ח ביטוח לאומי, חמישית עם ישראל סובל מאי בטחון
תזונתי: 9% מאי בטחון תזונתי קל או מתון, 11% מאי בטחון תזונתי חמור?

\- הידעתם שעל פי דו"ח מבקר המדינה 9% מהילדים העניים גונבים מזון ו-12%
אוספים אותו מהרצפה ומפחי אשפה?

`*`

\- ואם לא ידעתם, כיצד יתכן שלא ידעתם שיש רעב?! או "אי בטחון תזונתי"?!

\- ואם ידעתם, כיצד אכלתם בשקט מידי יום ביומו?!

- 

על כל פנים, עתה שאתם יודעים, הנכם יושבים מול צלחת מלאה כאשר אחרים יושבים
מול צלחת ריקה, והנכם אוכלים עם פנים שוחקות, בחייכם עשירים ובבתיכם היפים,
עם מצפון נקי. אך אל תטעו, רבונו של עולם אינו רואה את הדבים ככה. ודאי
הרווחתם את כפסכם ביושר, ואתם צוברים אותו ביושר, אך זה בדיוק הנסיון.

`*`

לכן תרמו כסף לארגונים שמחלקים מזון לרעבים.

לכן פעלו למען חקיקת חוקים לטובת הרעבים.

תהיו שליחים של הזן את העולם כולו בטובו.

- פורסם בשאילת שלמה 573


---
title: "הפרשת חלה (שו\"ת)"
type: "שו\"ת"
---

\[מקורות ע"י הרב מרדכי ציון\]

**שריפת חלה**

ש: אם נשרפה חלה בתנור עצמו, האם התנור טרף?

ת: לא. אך לכתחילה אין לשרוף שם.

ש: הרב כתב בזמנו שאין לשרוף חלה שהופרשה בתנור ביתי. מה הסיבה ומה המקור?

ת: החלה אסורה באכילה, והיא 'נבלעת' בתבנית או בתחתית התנור. אמנם אפשר
לשרוף אותה עטופה בנייר אלומיניום, ובדיעבד אין זה אוסר את המאפה שבאותו
זמן בגלל ביטול בשישים. אך עדיף לעטוף בשקית ניילון ולזרוק לפח (שמירת שבת
כהלכתה מב יב הערה נב. שו"ת משנה הלכות יב רלב. מכון התורה והארץ – אמונת
עתנו 10).

**הפרשת חלה על ידי ילדה**

ש: האם בת פחות מ-12 יכולה להפריש חלה?

ת: לא. ואחרי גיל 11 זה חל דיעבד. (משנה תרומות פ"א)

**חלת 40 נשים**

ש: יש סגולה ש-40 נשים יפרישו חלה כולן יחד ביום שישי, וזה יביא ישועה
למציאת זיווג, רפואה או זרע של קיימא. האם בשעת צורך אפשר שחלקים יפרישו
ביום חמישי?

ת: זו המצאה חדשה שאין לה מקור, לכן אפשר גם באופן זה. ודאי שלהפרשת חלה יש
ערך של קדושה – כמו כל מצוה – אך אין מקור ל-40 נשים יחד.

**הפרשת חלה**

ש: מה הכמות שמפרישים ממנה חלה?

ת: 1.668.

ש: איני מצליחה ללוש בצק בכמות זאת?

ת: אז בשני חלקים ולחבר אותם או על ידי מפה או על ידי קערה (שו"ת שאילת
שלמה א ת).


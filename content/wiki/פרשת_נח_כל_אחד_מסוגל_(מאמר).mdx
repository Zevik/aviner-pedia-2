---
title: "פרשת נח: כל אחד מסוגל (מאמר)"
type: "מאמר"
---

"נח איש צדיק תמים היה בדרתיו את האלהים התהלך נח" (בראשית ו ט). לנח יש
שלוש תכונות: צדיק, תמים ואת האלוקים התהלך. מכיון שהיה אבי המין האנושי
סימן שכל אדם עלי אדמות מסוגל ונקרא להיות צדיק, תמים ולהתהלך עם האלוקים.
מה זה "צדיק"? זה אדם היוצא מוצדק בדינו. עושה טוב ולא עושה רע: "והצדיקו
את הצדיק". "תמים" זה כבר מושג התכוונותי: למה הוא עושה את זה? לשם שמים או
לא לשם שמים. התמים עושה לשם שמים. התמימות מבואר במסילת ישרים: "שורש
העבודה התמימה". יותר מהם הוא היותו "את האלוקים התהלך נח". לא רק שהוא
תמים ושלם ועושה אלא דבק בד', אוהב את ד' ורודף אחרי ד'. אבל דילגנו על
ההתחלה. נאמר עוד על נח היותו "איש". למה "איש"? אלא קודם צריך להיות בן
אדם, "לעולם יהא אדם", ואחר כך עוד קומות ועוד קומות.

- פורסם בשאילת שלמה 621


---
title: "ציוצים - 9 (מאמר)"
type: "מאמר"
---

**שאלה:** האם גם גבר צריך להיות לבוש בצניעות?

**תשובה:** ודאי. גם לבדו בחדרו וגם בחושך. כי הקדוש ברוך הוא מלא כל הארץ
כבודו. וקל וחומר בנוכחות גברים ועוד יותר בנוכחות נשים.

------------------------------------------------------------------------

**שאלה:** מותר למדינה לקבל כסף מממשלת ארצות הברית?

**תשובה:** ודאי לא. חילול השם. איננו קבצנים. ולא הגענו לסף רעב. ובמיוחד
שיש להם דרישות תמורת זה.

------------------------------------------------------------------------

**שאלה:** אני רואה פרסומות בכתב ובסרט של מפלגת נועם, ואיני מוצא אלא
שלילה: נכדך יתחתן עם גויה, נכדך יתחתן עם גבר וכולי. איפה אהבת ישראל,
איפה אמונה בגאולה, איפה סגולת האומה?

**תשובה:** זו אהבת ישראל. אהבה אינו לראות חברו תובע במים ולהפקירו אלא
לתפוס אותו בכל תוקף ולחלצו מן הסכנה.

------------------------------------------------------------------------

השנה טבעו 174 אנשים, שזה יותר מצה"ל + משטרה + טרור + תאונות עבודה.
להיזהר!

------------------------------------------------------------------------

**שאלה:** 15 נערים חשודים באונס קבוצתי של ילד קטנה. כיצד להבין רשעות
כזאת?

**תשובה:**

א. החיה שבאדם.

ב. 90% מהנוער והילדים צופים בתדירות סרטי פורנוגרפיה בסמרטפון על דברים
כאלה.

- פורסם בשאילת שלמה 613


---
title: "רב היישוב ומפלגת נעם (מאמר)"
type: "מאמר"
---

ש: אני רב ישוב. האם אני יכול לארגן אצלי חוג בית בעד מפלגת נועם?

ת: בודאי. התורה מקיפה את כל החיים, גם חיי הפרט, גם חיי הכלל. עיין מהר"ל
נצח ישראל פרק יא, על קדושת הכלל.

כאשר רבנו הרב צבי יהודה נשאל אם זה יפה שרבנים מתעסקים בפוליטיקה, הוא
השיב: יפה מאוד. אגב, גם על פי חוקי המדינה, אין איסור.

אך עליך להקדים: "אני לא פוסק עבורכם מה להצביע. כל אחד חייב להצביע על פי
מה שהוא חושב שהוא טובת המדינה. גם בבית דין, אין לדיין קטן לבטל את דעתו
בפני דיין גדול. אבל ודאי עליו להקשיב מה אומר הדיין הגדול. כך גם אני,
ודאי יעניין אתכם לדעת, למה אני תומך בכל ליבי במפלגת נועם, אך איני מורה
לכם מה להצביע".

- פורסם בשאילת שלמה 614


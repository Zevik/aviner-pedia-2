---
title: "שמיעת לשון הרע לתועלת"
type: "מאמר"
---

## שמיעת לשון הרע לתועלת

\[מ"ראשי יהודי"\]

דבר זה נכון גם בין איש לאשתו. במצב שלבו של בן-הזוג כבד עליו, אם הוא ינסה
לספר לשני, והשני יענה לו: "אסור לשמוע לשון הרע!", ובכן – עם מי הוא ידבר?
למי הוא יספר את כל הדברים הללו? בוודאי לבן-הזוג. אגב, על-פי רוב, זה האיש
שמשתיק את אשתו. ישנם אנשים מופנמים המסוגלים לעבד את כל חוויותיהם בתוכם.
אבל לא כולם מסוגלים לכך; הם מוכרחים לשתף אחרים בחוויותיהם – גם בשמחות
וגם בקשות. הם מתקשים להתארגן נפשית בעצמם. אדם מטבעו צריך חברותא גם
בדברים הללו. הוא צריך שיסייעו בידו לעכל רגשית את מה שעבר עליו, ולשם כך
הוא זקוק לבן-זוגו. זה חשוב לו הרבה יותר ממזון ובגדים!

- פורסם בשאילת שלמה 271


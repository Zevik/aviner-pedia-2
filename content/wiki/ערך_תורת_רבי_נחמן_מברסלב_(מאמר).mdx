---
title: "ערך תורת רבי נחמן מברסלב (מאמר)"
type: "מאמר"
---

**שאלה:** מה דעת הרב על לימוד תורת רבי נחמן מברסלב? יש גדולי ישראל
המתנגדים לו בתקיפות ויש המעריכים אותו מאוד.

**תשובה:** בהיות רבנו הרב צבי יהודה בישיבת 'תורת חיים', חברו אליו חסידי
ברסלב והשתדלו למשוך אותו לחברתם וסדר לימודם. רבנו שאל את מרן הרב קוק על
כך, ומרן הרב השיב לו באיגרת שעקב היותו בראשית דרכו אין זה מתאים לו:
"הנני מלא תודה על ספר שיחות הר"ן ששלחת לי. כבר עברתי עליו. התכונה
הפנימית של זה האיש הגדול, צריכה לימוד הרבה. אבל צריך על זה לב בריא ונפש
בריאה והנהגה היגיינית יפה במובן הפסיכי ובמובן הפיזיולוגי וחיבור הגון
ומיושר עם שאר עיונים, שהם בעד וכנגד השקפות כאלה, ואז יאירו הדברים
כראוי".


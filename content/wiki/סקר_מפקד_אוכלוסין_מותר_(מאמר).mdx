---
title: "סקר מפקד אוכלוסין מותר (מאמר)"
type: "מאמר"
---

**שאלה:** האם מותר לענות לסקר מפקד אוכלוסין?

**תשובה:** נכון הוא הדבר שישנו איסור למנות יהודים אבל כבר פסקו הרבנים
הראשיים לישראל במפקד האוכלוסין הראשון שלא סופרים יהודים אלא סופרים את
הניירות.בבית המקדש כשהצטרכו לספור יהודים ספרו אצבעות (יומא כב, ב). גם
בצבא סופרים חיילים, אך המפקדים לא סופרים את החיילים, אלא סופרים את
הכובעים. אע"פ שזה פיקוח נפש, אם מישהו נאבד, ודבר זה מותר - הוא סופר את
הכובעים. גם בטיול ילדים סופרים את הילדים כל הזמן ודבר זה הוא פיקוח נפש
אבל גם סופרים את הכובעים. או - כל ילד אומר מספר וסופרים את המספרים.
במפקד אוכלוסין סופרים את הניירות.


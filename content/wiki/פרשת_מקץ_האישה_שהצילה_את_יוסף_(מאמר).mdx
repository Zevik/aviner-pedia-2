---
title: "פרשת מקץ: האישה שהצילה את יוסף (מאמר)"
type: "מאמר"
---

בפרשתינו פרעה נתן ליוסף הצדיק את אסנת בת פוטיפר לאשה (בראשית מא מה). היא
היתה בתה של דינה (פרקי דרבי אליעזר פ' לח, ושם שפוטיפר אימצה לבת) והיא
למעשה הצילה את יוסף. כי אחרי החטא החמור שהאשימו אותו לא היה על פוטיפר
להשליכו לבית הסוהר אלא להרוג אותו על המקום! אלא אומרים חז"ל כי אסנת היתה
נוכחת שם וסיפרה בסתר את כל האמת לפוטיפר (ילקוט שמעוני בראשית, פ' לט, רמז
קמו). לכן כדי לא לפגוע באשתו הוא השליך אותו לבית הסוהר.

זאת לא הפעם הראשונה שנשים עושות דברים גדולים מאוד שגורל נפשות האומה
תלויות בהם. אבל הן עושות זאת בהצנע, מאחורי הקלעים ומבלי להרים ראש.

- פורסם בשאילת שלמה 524


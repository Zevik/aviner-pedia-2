---
title: "חייל, אשתו וסכנה (מאמר)"
type: "מאמר"
---

**שאלה:** אני חייל נשוי, הקפיצו אותנו לעזה, ואם תהיה כניסה, אשתי אינה
מוכנה בשום אופן שאכנס. מה עליי לעשות?

**תשובה:**

א. אינינו יודעים עתידות, אך לפי הערכת המציאות העכשווית, אם צה"ל ייכנס,
זה יהיה על אש קטנה, ולא יהיה יותר מסוכן מכל חזית אחרת.

ב. כותב הרמב"ם שכאשר חייל נכנס למלחמה, אין לו לפחד, ואין לו לחשוב על
אשתו ועל בניו (הלכות מלכים סוף פרק ז). וזה גם דבר הגיוני, שאם נתחיל
לפחד, לא נוכל לעשות מאומה.

ג. אם המפקד שלך מוכן לתת לך פטור, אתה רשאי לא להיכנס.

ד. על פי ההלכה, אם אתה נכנס, אתה רשאי להסתיר זאת מאשתך, כדי למנוע ממנה
צער, מה שנקרא שקר מפני השלום.

חזק ואמץ!

- פורסם בשאילת שלמה 625


---
title: "טיפולי המרה בילדים הם בעייתיים (מאמר)"
type: "מאמר"
---

ש: זה נכון שטיפולי המרה בילדים הם מסוכנים?

ת: בלי להיכנס לשאלה ההלכתית ולשאלה הפסיכולוגית, ודאי שאי אפשר להחליט
עבור ילד קטן דבר כזה. כשיגדל, זה יהיה ענינו.

ש: אבל, אם הוא בעצמו רוצה?

ת: פעמים רבות, ילד רוצה משהו, אבל אין לו שיקול דעת אמיתי, ועלינו לשמור
עליו מפני עצמו, ולא לרקוד לפי חלילו.

ש: למעשה, זה קורה שעושים זאת לילדים?

ת: ודאי. פעמים רבות יש ילד עם קשיים נפשיים, אז רופאים ופסיכולוגים
מחליטים שיש לו "דיספוריה מגדרית", כלומר הרגשה לא טובה עקב המין שלו, ולכן
הפתרון של סבלו הוא "השמה מגדרית מחדש" Gender Reassignment.

ש: איך עושים זאת?

ת: זה מסע ארוך. א. שינוי הלבוש. ב. בקשה שיפנו אליו בשם הגוף של המגדר
השני. ג. לקיחה יום-יומית של הורמונים המחוללים שינויים בגוף: צמיחת שדיים
וניוון שרירים אצל הבן, וצמיחת שער פנים, גדילת שרירים ונשירת שער ראש אצל
הבת. ד. ניתוחים יקרים ומסובכים: הסרת שער בלייזר, כריתת האבר הזכרי ובניית
נרתיק מלאכותי אצל הבן, וכריתת שדיים, כריתת רחם, ולעיתים בניית אבר זכר
פרוסטטי אצל בת.

ש: וכל זה לא אסור על פי החוק?!

ת: לא. ונהוג בכל העולם.

ש: וכאשר הילד גדל, לא קורה, שהוא מתחרט?

ת: קורה. אך מאוחר מידי. עיין ויקיפדיה ערך Sex Change Regret
(https://sexchangeregret.com
וגם-https://www.youtube.com/watch?v=bnP_WoeNuwA).

ש: באלו גילאים מדובר?

ת: למשל הורמונים בגיל 10 וכריתת שדיים בגיל 13.

ש: כל זה מדובר בהפיכת ילד לילדה או ילדה לילד. ומה עם גבר מבוגר המרגיש
נטיה הפוכה, רוצה להיפטר ממנה ופונה מיזמתו לפסיכולוג, או אשה במצב דומה?

ת: זה נושא אחר לחלוטין. הרי הוא מבוגר. כאן אנו מדברים על ילדים. ד' ירחם

- פורסם בשאילת שלמה 608


---
title: "פרשת ואתחנן: התורה מעל הכל (מאמר)"
type: "מאמר"
---

"ואתחנן אל ד' " (דברים ג כג). משה רבינו כל כך התחנן להיכנס לארץ ישראל.
יש פירוש כי התחנן הרבה תפילות כמנין הגימטריה של "ואתחנן", ובכל זאת ד' לא
נתן לו להיכנס. אבל האמת כי משה רבינו ידע מראש כי לא יכנס לארץ. כבר
במצרים משה רבינו אומר לרבש"ע: "שלח נא ביד תשלח" (שמות ד יג) ביד יהושע בן
נון. הרי ממילא אני לא אכנס אלא הוא - אז שהוא יוציא! לא. למה? כי זה ענין
עקרוני.

בוודאי שמשה רבינו שייך לארץ ישראל. אבל משה רבינו הוא מעל המקום, הזמן,
ארץ ישראל, כדור הארץ, העולם לעולמי עולמים! כי התורה היא מעל הכל. היא
טרנסצנדנטית. בודאי שהתורה מתגלה במיוחד בארץ ישראל. אבל במהותה הפנימית
היא מעל ארץ ישראל, מעל המקום, הזמן ובעצם מעל הכל. מדוע? כי היא נצחית.

- פורסם בשאילת שלמה 611


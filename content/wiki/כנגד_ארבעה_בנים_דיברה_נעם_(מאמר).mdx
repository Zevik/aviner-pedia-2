---
title: "כנגד ארבעה בנים דיברה נעם (מאמר)"
type: "מאמר"
---

כנגד ארבעה בנים דיברה נועם: חכם, רשע, תם ואינו יודע לשאול.

חכם מה הוא אומר: יש בתורה הרבה חוקים ומשפטים! למה בחרתם רק כמה? למה רק
מדינה נורמלית? צריך מדינה קדושה!

ואף אתה אמור לו: אתה צודק. אבל בינתיים נעשה מה שבכחנו. לא עליך המלאכה
לגמור אבל לא אתה בן חורין להיבטל ממנה. גאולה קמעא קמעא ותשובה קמעא קמעא.
לכן נאמר: "מה ד' דורש ממך כי אם עשות משפט ואהבת חסד והצנע לכת עם אלהיך"
(מיכה ו, ח). אבל יש עוד הרבה מצוות? אלא מסביר רבי יהודה הלוי שכאשר הכל
מתמוטט, יש קודם כל להציל את הכי חיוני (כוזרי ב, מח), כגון שמשפחה היא אבא
ואמא, ושיהודי אינו גוי.

רשע מהו אומר: מה העבודה הזאת לכם? אינכם מבינים בפוליטיקה! אתם מבית המדרש
ולא מהחיים! אתם סתם מחמירים! אתם מרחפים!

ואתה הקהה את שיניו: אתה טוען אד הומינם, Ad Hominen, לגופו של אדם ולא
לגופו של ענין. כשל לוגי לא מוסרי. אם יש דבר שאינו מציאותי, אמור מה לא
מציאותי ונדון יחד. האם שמשפחה תהיה אבא ואמא, זו חומרה? האם זה לא
מציאותי? שאל את עצמך שמא אתה אינך מציאותי?

תם מהו אומר: זה יחליש את הימין. ואף אתה אמור לו: אל תדאג. גם נועם הוא
ימין. הוא ימין יותר מימין. מרן הרב קוק היה ימין יותר מימין. רבנו הרב צבי
יהודה היה ימין יותר מימין. אתה דואג ליהודה ושומרון? אתה צודק. סמוך על
רבנו הרב צבי יהודה שהקים יהודה ושומרון ותלמידיו. ימין ד' עושה חיל.

ושאינו יודע לשאול, הוא אינו שואל, אלא אומר: זה לזרוק קולות לפח, לא יעברו
את אחוז החסימה. אז אמור לו: אם לקראת הבחירות, יראו שלא יעברו, בודאי לא
יאמרו לך להצביע. בינתיים 350 אלף מתלבטים, ומתוכם 40 אלף כבר חתמו. אף אתם
חתום ותחתים אחרים.

- פורסם בשאילת שלמה 616

`[קטגוריה: פוליטיקה ובחירות (מאמרים)]]`


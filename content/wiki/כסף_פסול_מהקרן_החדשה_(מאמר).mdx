---
title: "כסף פסול מהקרן החדשה (מאמר)"
type: "מאמר"
---

ש: הארגון חותם יוצא בקמפיין חריף נגד ארגונים דתיים שמקבלים מימון מקרן
החדשה לישראל, שהם מחפשים רעתנו. מה דעת הרב?

ת: נכון מאוד. אין לקרוא לארגון הזה "קרן החדשה לישראל" אלא "קרן לישראל
חדשה". זו קרן שרוצה לעצב ישראל חדשה, מדינת ישראל אחרת, לשנות צביון
המדינה, כדי שתהיה ככל העמים, מדינה לא יהודית, מדינת כל אזרחיה, הריסת
מדינת ישראל של עם ישראל. מי שרוצה מדינה כזאת יכול לגור באמריקה.

ש: המאבק מתמקד עתה בתמיכת הקרן החדשה בארגונים דתיים שונים ותוקפים אותם
הדתיים.

ת: תמיד יש חילוקי דעות אבל אין חילוקי לבבות. הם ידידינו. אבל אפשר להבין
שהקרן החדשה מלבד שמממנת מאבק נגד חיילים, מממנת הגנה משפטית למחבלים,
תומכת במסתננים ועוד, גם משתדלת לחדור בתוך הציבור הדתי לאומי ומתוך כך
להשפיע על האופי של המדינה. המנהלת של הקרן החדשה אמרה בעצמה שבמקום להילחם
מבחוץ, יש לחדור בפנים. הם מזהים ארגונים דתיים המוחלשים, הקרובים להשקפתם,
ומממנים אותם. למשל, מי שאומר שלא צריך להתחתן כדת משה וישראל.

ש: איך אפשר להיות דתי ולטעון שלא צריך להתחתן כזת משה וישראל?

ת: עם ישראל כולל את כולם. יש אנשים מאוד קיצוניים ויש אנשים מאוד
ליברליים. הם מזהים את המאוד ליברליים.

ש: לפי ההלכה, האם מותר להיעזר מארגון שמקבל תקציב מקרן החדשה?

ת: אסור לקבל כסף מהם, הרי "בעל המאה הוא בעל הדעה". ואי אפשר לעשות בכסף
מה שרוצים, יש תנאים לקבלתו.

ש: אבל הם גם נותנים כסף לחסד ולהתנבדות?

ת: זו שיטה ידועה של ניצול פוליטי ציני של מסכנים. זה מזכיר שפעם, לקראת
הבחירות בתשע"ז, ראש ממשלת אוסטרליה, מלקולם טרנבול, Malcolm Turnbull,
הצטלם כאשר הוא נתן 5\$ לקבצן חסר בית, לעומת 2 מיליון שהיה מוכן לתת
למטרות פוליטיות. וכן המועמד לנשיאות ארצות הברית מיט רומני Mitt Romney
בשנת תשע"ג, הפך אסיפת בחירות לאירוע חלוקת מזון לנפגעי ההוריקן סנדי,
Hurricane Sandy, כאשר הוא בעצמו היה בעד סגירת FEMA, הסוכנות הפדרלית
לניהול מצבי חירום, Federal Emergency Management Agency. כל זה ניצול
פוליטי ציני. ולא נדבר על פוליטיקאים שלנו שבמוצאי פסח, פתאום נעשים
מרוקאים-מימונא-מופלטה.

ש: אז אסור להיעזר על ידי ארגון המקבל כסף מהם?

ת: ודאי אסור. מעשה שהיה עם המהרי"ל דיסקין, שהיה לו בית יתומות בירושלים.
הגיע כסף, אבל לא ברור מה מקורו. הוא אמר לשים בצד. עוד פעם כסף הגיע מאותו
מקום, שוב שמו בצד. בפעם השלישית הגיע כסף והתברר שזה מארגון נוצרי.
המהרי"ל דיסקין אמר: שימו את כל הכסף באסלה והורידו את המים. אסור לקבל כסף
מהם אפילו למטרות כשרות, כי בסוף תשלם על זה.

- פורסם בשאילת שלמה 566

` [[קטגוריה: המדינות ואומות העולם (מאמרים)]ּ]`


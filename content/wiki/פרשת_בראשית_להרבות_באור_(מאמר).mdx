---
title: "פרשת בראשית: להרבות באור (מאמר)"
type: "מאמר"
---

"ויאמר אלקים יהי אור ויהי אור" (בראשית א ג). לא כתוב "ויהי כן". מבאר
רש"י כי האור גנוז לצדיקים לעתיד לבוא (לפס' ד). כלומר עולמינו אינו עולם
שלם אלא הוא עולם בעייתי. לא ניתן לומר שאין אור בכלל כי ברוך ד' יש הרבה
אור. אבל גם אי-אפשר לומר שיש אור שלם ומירבי כי יש הרבה חושך. העיקר לדעת
כי אור זה לא חושך וחושך אינו אור. "ויבדל בין האור לחושך". וכן לעמול
להרבות את האור שינצח את החושך ולבסוף שהחושך יהפך לאור.

אם כן למדנו שלושה דברים: לדעת בעיניים פקוחות שיש בעולם חושך, להבדיל בין
האור לחושך ולעמול להרבות אור כדי למעט את החושך. בכל המובנים אור של תורה,
אור של קדושה, אור של מדות טובות ומעשים טובים, אהבת הבריות, בנין הארץ
ובניינו של עולם.

- פורסם בשאילת שלמה 565


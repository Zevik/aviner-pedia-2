---
title: "שיר החמאס"
type: "מאמר"
---

## שיר החמאס

\[אתר מעריב\]

שאלה: האם מותר לשמוע את שיר התעמולה של חמאס - ”תקוף תעשה ביגועים“ – וכן
לבצע לשיר גירסאות כיסוי?

תשובה: המנגינה מעוררת רגשות גסים, שפלים ותוקפניים. הרי מטרת השיר היא
לעורר אותם להרוג יהודים. כמו כן הרמב“ם קבע כי המילים חייבות להיות מילים
כשרות נקיות וטהורות. מה שאין לדבר, קל וחומר שאין לשיר. השיר אינו מכשיר
אף נבלה, אלא אדרבה מחמיר אותה.

זאת ועוד, לגבי האזנה לשירים, יש חשיבות גם לזהותו של הזמר והיוצר - לא רק
למילות השיר. הזמר עצמו חייב להיות אדם כשר, הרי הוא כעין מחנך, ולכן חייב
הוא להיות לדוגמה ולמופת בהליכותיו ובתכונותיו. דן בזה הפוסק הגדול הגאון
ר' משה פיינשטיין. כלומר, אם מדובר ביהודי, הכוונה למי שמקיים את ההלכה
המפורטת בחוקת החיים של היהודי, השולחן ערוך. ואם מדובר בגוי, הכוונה למי
שמקיים מצות בני נח, אושיות המוסר הכלל אנושי במובן היותר רחב (שו"ת אגרות
משה אה"ע א צו). וכן פוסק שו"ת משנה הלכות (ו קח).

כאמור, המנגינה חייבת להיות כשרה, כלומר מעוררת רגשות עדינים וטהורים ולא
רגשות גסים ושפלים, תוקפניים או תאוותיים. מנגינה אינה בידור בעלמא אלא היא
פועלת על הנפש.

כל זאת ביאר באריכות רבינו הגדול הרמב"ם. אף אפלטון בספרו על המדינה עמד על
כך שבחירת מנגינה אינה הפקר.

לסיכום, גם חיבור גרסאות כיסוי לשיר הוא מעשה אסור הלכתית. זו מנגינה טמאה.

- פורסם בשאילת שלמה 353


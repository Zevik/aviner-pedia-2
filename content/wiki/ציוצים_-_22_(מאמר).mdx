---
title: "ציוצים - 22 (מאמר)"
type: "מאמר"
---

חולה חשוך מרפא. האם יש ענין להתפלל עבור חולה חשוך מרפא? כן. ד' יקח
תפילותינו ומהם יביא ברכה לאותו חולה באותם נתיבים של חכמתו יתברך.

------------------------------------------------------------------------

ממשלת מיעוט???!!! דמוקרטיה היא שלטון הרוב. ולא שמיעוט ישתלט על הרוב
בעזרת גויים.

------------------------------------------------------------------------

ארצות הברית החליטו שההתנחלויות הן ארץ ישראל אבל הרפורמים שם מתנגדים.
מוזר?! - לצערנו, אנו מכירים אותם, התנגדו ליהדות של כל הדורות, בהתחלה
התנגדו לציונות, אנו זוכרים את עמדתם בזמן השואה, הם הולכים ומתבוללים, לא
עולים לארץ, ובארץ מציקים. עצוב מאוד. ד' ירחם עליהם ויחזירם בתשובה.

------------------------------------------------------------------------

כל פיגוע טרור בארצנו שובר לבי. היש פתרון להפסיקו? – לצערנו לא, אלא
לצמצמו. וב"ה כוחות הבטחון עושים עבודה מעולה. ראה מספרים של רצח מכוון
בעולם, למאה אלף תושבים לשנה כמה נרצחים. יבשת אמריקה 16.3%. אפריקה 12.5.
אירופה 3. אסיה 2.9. ממוצע עולמי 6.2. ארה"ב 5.4. ישראל 1.4. ב"ה. אגב, רוב
מקרי הרצח בארצנו אינם ממחבלים אלא בעלים, שכנים או פושעים. ועוד השוואה:
הנרצחים כל שנה: 110. מתים מעישון כל שנה: 8000, ושישית מעישון סבל.

------------------------------------------------------------------------

אין ממשלה! זה מאוד מצער, אך בל נשכח את העיקר: יש מדינה. ולכן יש ממשלה
זמנית. אשרינו שזכינו למדינה.

- פורסם בשאילת שלמה 626


---
title: "מפלגת העם הנורמלי (מאמר)"
type: "מאמר"
---

לפעמים, זה לא נעים להיות נורמלי, כי התקשורת כל כך הרבה שוטפת את המוח
שהלא-נורמלי הוא הנורמלי, עד כדי כך שהנורמלי מרגיש לא נורמלי, ומעליבים
אותו: אתם לא נורמלי, ולבסוף הוא כבר מרגיש לא נורמלי. אז האדם הנורמלי מצא
פתרון: להקים את מפלגת האדם הנורמלי, The Normal Man. כי הוא התחיל
להתבלבל. כל פעם שהוא אמר שמשפחה זה אבא ואמא וילד, אמרו לו: אתה לא
נורמלי. מאז, כאשר הוא נכנס הביתה, הוא בודק שמא התבלבל, ואלי אשתו היא
גבר, ואולי הוא בעצמו אשה. בסוף הוא נרגע: הם באמת אבא ואמא. בכל זאת ספק
מכרסם בליבו: שמא הוא לא נורמלי. אז עתה הוא מצא מנוחתו: מפלגת האדם
הנורמלי.

בעצם, המילה נורמלי מיותרת. די לומר מפלגת האדם. על זה אומרים אנו בתפילה:
לעולם יהא אדם... קודם היה בן אדם. ואחר כל: ירא שמים. או במילים אחרות:
דרך ארץ קדמה לתורה, כלומר המוסר הטבעי והבינה הטבעית. או במילים אחרות:
התורה ניתנה לעם נורמלי, כדי שיתרומם מעל הנורמלי. אך קודם יש להיות
נורמלי.

לצערנו ,הגויים אינם תמיד נורמליים .על גופנו חזינו. לפעמים הם מתאימים
להגדרת הרמב"ם במורה נבוכים א ז: אדם מבחוץ, חיה מבפנים. הבעיה היא שזה גם
זולג לתוכנו. לכן החלטנו להקים מפלגה: מפלגת האדם הנורמלי.

אנו חוזרים לאדם הראשון. כל כך בלבלו אותי שאני לא נורמלי, שרציתי לבדוק
בחומש עם מי התחתן אדם הראשון: עם איש או עם אשה? בשורה טובה: עם אשה. הוא
היה A Normal Man. זה מרגיע.

רחמנות על האדם הלא-נרמלי שחושב שהוא נורמלי. קרה לו מה שהרמב"ם מתאר
בשמונה פרקים פרק שני: החולה טועם את המר מתוק ואת המתוק מר. התקשורת
מצליחה לשכנע אותו, ולרמות אותו, ולבלבל אותו.

אמר מי שאמר: "אם חוזרים על שקר מספיק פעמים הוא הופך לאמת".

"If you repeat a lie enough, it becomes the truth".

"Eine Lüge muss nur oft genug wiederholt werden. Dann wird Sie
geglaubt".

זו בעיה עולמית. במיוחד כאשר מכסים את השקר במילים יפות. אבל אנו עם של
אמת.

הרמב"ם מתנצל במורה נבוכים שעליו לחזור על דברים פשוטים, ואין זה אלא בגלל
שנשכחו.

אם כך, נחזור על הראשונות, אל הדברים הפשוטים, אל האדם הנורמלי.

כמה מרהיב הוא אדם הנורמלי, הפשוט, הבריא. כמה חידוש ורעננות יש במפלגת
האדם הנורמלי.

- פורסם בשאילת שלמה 609


---
title: "עשיית חסד אינה חולשה"
type: "מאמר"
---

## עשיית חסד אינה חולשה

\[נרשם ע"י יוסף אברמסון\]

בפרשת השבוע מובאת החסידה בין שמות העופות האסורים במאכל. רש"י מפרש שמקור
השם הוא על שום "שעושה חסידות עם חברותיה במזונות" (ויקרא יא יט). יתכן
והכוונה שהיא מביאה לחסידות אחרות אוכל.

בלשוננו מכונה מעשה כזה "פרייאר". אדם העושה טובה הוא ה"פרייאר" של אחרים
(ה"פרייאר" של השכונה, של הישיבה או של היישוב). לפי זה דוד המלך, המכונה
בגמרא בברכות "חסיד" אינו אלא "פרייאר" (ברכות ד א) והבעל שם טוב הקים
תנועה בשם "תנועת הפרייארים".

אלא אנו מוצאים בפרקי אבות שההגדרה לחסיד הוא כל האומר "שלי שלך ושלך
שלך-חסיד" (אבות ה י). מי שעושה חסד ולא מצפה לקבל טובה חזרה הוא "חסיד",
וזו מדריגה גבוהה! בחסידה יש ניצוץ של מדה זו, ובזכותו זכתה לשם "חסידה".

- פורסם בשאילת שלמה 273


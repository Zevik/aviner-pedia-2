---
title: "ציוצים - 13 (מאמר)"
type: "מאמר"
---

האם מותר לקנות בלי חשבונית כדי לחסוך כסף? לא. אסור לגזול. גם את הכלל
אסור לגזול.

------------------------------------------------------------------------

מה שהרב קרא להצביע לבית היהודי, זה בשם מפלגת נועם או פניה למפלגת נועם?
לא. אינו קורא לאף אחד מה לעשות, רק סיפרתי מה אני הדל עושה ולמה.

------------------------------------------------------------------------

שאלה מענינת: הרב אמר שבבחירות יש לכל אחד להצביע על פי דעתו ולא על פי מה
שרבו סובר. אבל מה יהיה אם אני דווקא מצביע לפי הרב שלי ולא על פי דעתי,
האם עברתי על דעתו? יפה מאוד, פראדוקס לוגי.

------------------------------------------------------------------------

יום בחירות הוא יום חג גדול שלנו. ב"ה יש לנו עצמאות, יש לנו מדינה, יש לנו
ממשלה, יש לנו מפלגות שונות וחלוקות, אבל כולן הן שלנו, בחסדי ד' עלינו.

------------------------------------------------------------------------

מצאתי פתק בכותל ואני מסכים איתו:

לא איכפת לי

למי הצבעת.

אני אוהב אותך.

------------------------------------------------------------------------

איפה כתוב בתורה שיש מצוה להקים מדינה? והורשתם את הארץ – בעלות של האומה
על הארץ. והרמב"ן: שלא נעזביה ביד זולתנו מן האומות. ארץ בידי אומה =
מדינה.

------------------------------------------------------------------------

נשים חכמות. האם זה נכון שבעבר נשות ישראל היו בורות? לא נכון. איפה שגברים
היו בורים, גם הן היו בורות. אבל היו ששים רבוא נביאות בישראל, מגילה יד,
כלומר בעלות חכמה מופלאה, רמב"ם יסודי התורה פרק ז.

------------------------------------------------------------------------

האם להעלות את הפלאשמורה?

כן, במיוחד שהם קשורים לעדה האתיופית הנמצאת איתנו פה, ובמיוחד אלה שאביהם
יהודי, ובמיוחד אלה שהתחילו שם לקיים תורה ומצוות. אבל כמובן, בתנאי שיש
גיור כדת וכדין של הרבנות הראשית.

- פורסם בשאילת שלמה 617


---
title: "ציוצים - 21 (מאמר)"
type: "מאמר"
---

כיצד להתיחס לקוף הולך על שתים מלפני 12 מליון שנה שהתגלה עתה שלדו, הרי
האדם נברא לפני 5780 שנה? - מרן הרב קוק מזכיר את המדרש שד' היה בונה
עולמות ומחריבן ואת הזוהר שהיו כמה מיני אנשים חוץ מאדם שנאמר בתורה. אגרת
צא. אבל אדם הראשון הוא הראשון בצלם אלהים.

------------------------------------------------------------------------

כיצד להתייחס להצעה להקים ממשלת אחדות לאומית, אבל בלי החרדים? - החרדים
שייכים לאחדות הלאומית, כל היהודים שייכים לאחדות הלאומית.

------------------------------------------------------------------------

כסף נוצרי. האם מותר לקבל כסף מגוף נוצרי למטרה של חסד? - להיות "שנורר",
קבצן, זה חילול השם. יש לקחת מיהודים, ולא מגויים, וקל וחומר מנוצרים, שיש
לבדוק אם אין להם כוונה לנצר אותנו.

------------------------------------------------------------------------

התפרעויות בהתנחלויות. אם מדיניות הממשלה סותרת את התורה, האם מותר להגיב
נגד? - ודאי מותר ומצוה, והדרך היא להחליף ממשלה בבחירות.

------------------------------------------------------------------------

כיצד להתייחס לפרשת נעמה יששכר העצורה ברוסיה? היא טוענת שלא עשתה כלום.
וגם אם עשתה זה עונש גדול מאוד. לכן יש לחזק את ראש הממשלה ונשיא המדינה
שמבקשים חנינה.

------------------------------------------------------------------------

האויבים יורים עלינו רקטות, זה מפחיד! - אין מה לפחד, הסיכון מאוד נמוך,
ואם נשמעים להוראות פיקוד העורף, הוא אפסי.

------------------------------------------------------------------------

דירה מחולקת. האם מותר לי לשכור דירה שבעליה חילקו אותה שלא כחוק? - שאל
ישירות את רשויות החוק.

- פורסם בשאילת שלמה 625


---
title: "לא לזמרת בצבא (3) (מאמר)"
type: "מאמר"
---

## לא לזמרת בצבא (3)

\[ראיון - אתר סרוגים\]

החלטתו של מח"ט גבעתי, אל"מ עופר וינטר, שלא לאפשר את הופעתה של זמרת בפני
חיילים היא החלטה נכונה וצודקת.

בכלל צה"ל לא נועד למופעים אלא ללחימה. צה"ל אינו מקום למופעים אומנותיים,
הוא מיועד להילחם נגד אויבים. מופעים אומנותיים הם תוספת משנית לחלוטין ולא
חשובה. מה שחשוב הוא פיקוח נפש של העם והארץ וקידוש השם.

יש הבדלה בין רשות היחיד לרשות הרבים. ברשות היחיד אינינו מתערבים מה אדם
עושה, אבל ברשות הרבים, כגון צה"ל, הכל חייב להיות מתאים לכולם כדי שכולם
ימצאו שם את מקומם. ולכן המזון צריך להיות כשר, הבילויים בלי חילול שבת,
וכמו כן הבילויים צריכים להיות בהתאם להלכה ולא לפגוע ביהודים שומרי מצוות.

תמוה מאוד איך רוצים לגייס את החרדים אם הצבא לא יוצר את התנאים לכך. אי
אפשר מצד אחד לחוקק חקיקה שהחרדים חייבים להתגייס לצבא, ובמקביל ליצור
תנאים בבילוי שהם נגד ההלכה.

אל"מ וינטר צודק במאה אחוז. אמירתו היא לא רק אמירה הלכתית, אלא אמירה
לאומית ומוסרית, ובוודאי כל איש ישר יבין זאת.

- פורסם בשאילת שלמה 350


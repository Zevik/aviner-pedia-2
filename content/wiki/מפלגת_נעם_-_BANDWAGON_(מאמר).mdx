---
title: "מפלגת נעם - BANDWAGON (מאמר)"
type: "מאמר"
---

**שאלה:** אני מזדהה לגמרי עם מפלגת נועם, אבל בשביל מה להצביע אם לא יעברו
את אחוז החסימה?

**תשובה:** שאלה טובה. והתשובה עוד יותר טובה. אכן אם כולם לא יצביע בעדה
בגלל חשש זה, אז היא לא תעבור אחוז החסימה. ואם כולם יצביעו עבורה כי ידעו
שתעבור את אחוז החסימה, אז היא תעבור את אחוז החסימה. Elementary, My Dear
Watson.

קוראים לזה Bandwagon Effect. התנהגות חקיינית של קפיצה בקרון האחרון. זו
התנהגות נפוצה בבחירות, להצביע בעד המפלגה שיש לה עתה רוב, כדי להיות במחנה
הניצחון, מה שנותן לאדם הרגשה של ערך חברתי וסיפוק פסיכולוגי, וכך הוא יכול
לחמוק מהאחריות של חשיבה רציונלית וביקורתית.

זה גם בא לידי ביטוי בדברים נוראים וטרגיים, כגון רצח או אונס באוטובוס,
והנוסעים לא עושים מאומה, כי כיון שאף אחד לא זז, אז כל אחד חושב: אם אף
אחד לא זז, סימן שזה לא קריטי.

כך לעניננו: אמנם נועם מתריעים שזה מצב חירום של סכנה מוסרית למדינה, אך
כיון שאף אחד לא מזדעזע מזה, סימן שאין בעיה, ואפשר להפטיר כאשתקד. הנוחיות
האינטלקטואלית והמוסרית הזאת, מפצה על הבורות.

כמובן, גם תיתכן תגובה נגדית: אם כולם מהנהנים בראשם לאות הסכמה, זה סימן
מחריד,לכן יש להפעיל פעמון אזעקה ולהצביע נגד, מה שנקרא
בסוציולוגיהBoomerang Effect או Outsider Effect או Underdog Effect.

באשר למפלגת נועם, יש הוכחה חזקה שהיא מסוגלת לעבור את אחוז החסימה, והיא
שהתקשורת בחרה להתעלם ממנה, ואם כן מפחדת ממנה. היא מסתירה מה שמומחי
הסטארט אפ בארץ אומרים שההצלחה לגייס מיליון וחצי שקל ביום וחצי, לעבור
מ10,000- חותמים ל-40,000 חותמים משך שלושה ימים, עוברת את היכלת של כל
מיזם שהיה עד היום בארצנו.

לכן, אנו חוזרים ליסוד הגדול בפסיכולוגיה חברתית Social Psychology הנקרא
נבואה המגשימה את עצמה Self-Fulfilling Prophecy של רוברט מרטון Robert
Merton: אפילו אמונה שגויה מובילה למימושה. אמנם היא בנויה על הגדרה מוטעית
של המצב אך היא גוררת התנהגות שהופכת אותה לאמיתית. יש גם משפט טומאס, The
Thomas Theorem, של William Isaac Thomas, שאם אנשים מגדירים מצבים
כריאליים, אז הם נעשים ריאליים בתוצאותיהם.

כל זה אמור, אפילו לגבי שקרים, וסקרים של שקרים, קל וחומר לגבי מפלגת נועם,
ש350 אלף אנשים שוקלים להצביע עבורה, הן חרדים, הן לאומיים-דתיים, הן
חילוניים, כי הם מודים ששם האמת. אלא כאמור הם חוששים שאחרים לא יצביעו
בעדה על אף שגם הם מודים שזו אמת שאסור להרוס את המשפחה ואסור להרוס את
האומה על ידי נישואי תערובת.

וזאת ידענו מקדמונינו, מספר איוב: "כי פחד פחדתי ויאתיני ואשר יגורתי יבוא
לי" (איוב ג) ומבואר במסכת ברכות (ס, א).

לכן הפתרון פשוט. כל אחד מ-40,000 החותמים יחתים עוד 3, וכל החרוץ יחתים
10.

חזק חזק ונתחזק.

- פורסם בשאילת שלמה 616


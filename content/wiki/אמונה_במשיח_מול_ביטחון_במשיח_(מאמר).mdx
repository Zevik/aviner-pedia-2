---
title: "אמונה במשיח מול ביטחון במשיח (מאמר)"
type: "מאמר"
---

**שאלה:** מה ההבדל בין אמונה במשיח לביטחון במשיח?

**תשובה:** יש הרבה שהסבירו שאמונה זה עניין מחשבי כללי ואילו שביטחון זה
עניין מעשי. כלומר, ביטחון קובע את ההתנהגות של אדם. הרבמ"ם כותב בהלכות
מלכים (יא, א), שאדם צריך להאמין בביאת המשיח ולחכות לו. לחכות לביאתו זה
למעשה הצד בו התנהגות המעשית שלו תהיה בהתאם לאמונה הכללית.

זה מזכיר את דברי החתם סופר על יהודי אחד שהזמין אותו לחנוכת הבית. אותו
יהודי בנה בית יפה ומפואר מאוד. אמר החתם סופר, אם אתה בונה בית כל כך יפה
זה היסח דעת מהגאולה. אמנם ברור שאדם צריך איזה מקום לגור בו, אבל אם באמת
היית מאמין שאולי המשיח יבוא מחר, כמו שאנחנו מחכים לו בכל יום שיבוא, אז
לא היית משקיע כל כך הרבה כסף באותו הבית. לכן, גם אם האדם הזה אומר וחוזר
ואומר שהוא מאמין בביאת המשיח, הרי שאלו רק מילים, כי בפועל הוא נוהג כמו
אדם שלא מאמין.


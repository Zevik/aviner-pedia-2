---
title: "דיני סעודה (שו\"ת)"
type: "שו\"ת"
---

\[מקורות ע"י הרב מרדכי ציון\]

**אין משיחים בסעודה**

ש: כתוב שאין משיחין בסעודה שמא יקדים קנה לושט, שו"ע או"ח קע א. והרי אנו
רואים שאנשים מדברים?

ת: נהגו להקל. פס"ת שם א. אבל בין תבשיל לתבשיל מן הדין מותר. שם.

**כיבוד אורח**

ש: אם בא אורח, האם חייבים לכבדו באכילה או שתיה?

ת: לא חייבים אך זה מנהג טוב, כי זה מקרב. פס"ת קסט ב.

ש: אם אני באמצע ארוחה ומגיע מישהו בענין מסויים, האם יש להזמינו להצטרף?

ת: כן. זה בגמרא ומנהג קדום. ביה"ל קסט ד"ה לשמש. וגם אם ידוע שלא יאכל,
כדי שתהיה לו פת בסלו. פס"ת שם.

**ניקוי הגוף לפני הארוחה**

ש: האם שייך בימינו הדין שיש ללכת לשירותים לפני הארוחה?

ת: כן. גם טהרה פנימית. גם מידה טובה. גם בריאות. פס"ת קנז ד.

**פת שחרית**

ש: האם פת שחרית היא דווקא לחם?

ת: לא. כל מזון. פמ"ג מז סק"א. פס"ת קנה ח.

**שאריות לחם**

ש: מה לעשות עם שאריות לחם שנותרו אחרי הארוחה ואין להם שימוש?

ת: לעטוף בשתי שקיות ניילון ולזרוק לפח. אך אין שום תועלת בתלייתם על פח
אשפה ציבורי (וזאת הברכה עמ' 18 בשם הג"ר אלישיב).


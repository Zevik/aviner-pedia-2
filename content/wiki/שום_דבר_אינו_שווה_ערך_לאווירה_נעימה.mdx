---
title: "שום דבר אינו שווה ערך לאווירה נעימה"
type: "מאמר"
---

## שום דבר אינו שווה ערך לאווירה נעימה

\[מ"ראש יהודי"\]

כאשר מערכת היחסים בבית קשה, ישנה תגובת-שרשרת – האמא מענישה בצדק, והוא חש
שעשו לו עוול, ממילא האווירה נעכרת, ובאווירה בלתי-נעימה אי-אפשר לעשות
דבר. אי-אפשר לבנות בית כאשר השטח אינו מיוּשר. בית שנבנה על שטח עקום –
לבסוף ייפול. אף-על-פי שיש הורים שבדרך חינוכם עושים את כל הטעויות
האפשריות, וראה זה פלא – הילדים יוצאים נורמלים, ויש הורים שממעטים לטעות,
והילדים אינם יוצאים כל-כך נורמלים – זה מפני שלא הכל תלוי בהורים. יש
גורמים נוספים. אבל אין זה משנה, עלינו לעשות את ההשתדלות שלנו בכל כוחנו.

יכול להיות שהבית מלא סכסוכים, הרוס, והילד הצליח לשרוד. זה מעיד שיש לו
כושר הישרדות התחלתי גבוה מאוד. אבל בדרך כלל, אווירה טובה בבית, נחת-רוח,
אהבה – מכשירות את הילד לצמוח כראוי. אין שום דבר ששווה להרוס בשבילו את
האווירה הנעימה.

- פורסם בשאילת שלמה 328


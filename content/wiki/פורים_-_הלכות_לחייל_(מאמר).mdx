---
title: "פורים - הלכות לחייל (מאמר)"
type: "מאמר"
---

## הלכות פורים לחייל

- עיין על כל שאלה קו לחייל של הרבנות הצבאית – 057-817-5767

**דין עם נכרי**

ש: למדתי שמי שיש לו עסק עם נכרי לא יעסוק בזה בחודש אב וכן יעסוק בזה
בחודש אדר. לפי זה, האם יש בעיה בצה"ל להילחם באב וכדאי להילחם באדר?

ת: לא שייך. צה"ל אינו עסק אלא מצוה.

**שקלים**

ש: לא יכולנו לקרוא פרשת שקלים. אפשר להשלים בשבת אחרת?

ת: לא. כי נקבע באותה שבת. מ"ב תרפה ב. גם לא פרשת החודש.

**זכור**

ש: לא יכולנו לקורא זכור בשחרית, אפשר במנחה?

ת: כן. השלישי. קשרי מלחמה ג נב.

ש: אין לנו מנין. האם להתאמץ ללכת למקום אחר לשמוע זכור?

ת: כן. כמה שאפשר. אם אי אפשר לקרוא בלי מנין, אז מחומש, בלי ברכה. כה"ח
תרפה ז. מ"ב יז.

ש: מותר לצאת מחוץ מתחום לשמוע זכור?

ת: לא. אבל אפשר להניח עירוב תחומים. אך אם יש עשרה חיילים, מותר לצאת מן
התחום עד 11 ק"מ מדין מחנה. משיב מלחמה א ד.

ש: לא יכולנו לקרוא זכור. יש השלמה במשך השנה?

ת: בפורים ב"יבוא עמלק", והקורא יכוון להוציאו בזה. מ"ב תרפה טז. אם אי
אפשר, אז בפרשת כי תצא, וכן הקורא יכוון להוציאו.

ש: אני יכול לקבל חופש לקריאת זכור או למגילה. מה עדיף?

ת: מחלוקת. עדיף זכור. קשרי מלחמה ג נא.

ש: חיילת חייבת בזכור?

ת: לא, כי לא חייבת במלחמה לכן גם לא בזכור (ספר החינוך תרג. שו"ת אבני נזר
או"ח תקט – רשם מ"צ). ועוד סיבות. ויכולה להחמיר. אפשר גם מחומש. קשרי
מלחמה ד ל.

ש: האם יש לקרוא זכור בכל ההברות?

ת: יוצאים ידי חובה בכל הברה (מועדים וזמנים ו צז. שו"ת עשה לך רב ו כב.
הליכות שלמה – מועדים א שכג. הגרי"ש אלישיב בוישמע משה רכו – רשם מ"צ).

**עמלק**

ש: האם יש עדיין מצות מחיית עמלק?

ת: כן. אך אינינו יודעים מיהו. וגם קודם יש להקים מלכות ישראל. רמב"ם הלכות
מלכים א א-ב (ולגבי מה שאמר הגרי"ד סולוביצ'יק בשם אביו ר' משה שכל מי
שרוצה להשמיד את עם ישראל יש לו דין \[ס' חמש דרשות. קול דודי דופק הערה
23. נפש הרב פז\], דעתו של רבנו הרב צבי יהודה לא היתה נוחה מזה, ואמר
שאינו אלא דרוש ויש להימנע מלומר דברים כאלו. מלומדי מלחמה 24 – רשם מ"צ).

**פרה**

ש: לא יכולנו לקרוא פרה. אפשר להשלים?

ת: יחד עם פרשת החודש. כה"ח תרפה י כב.

**תענית אסתר**

ש: האם חייל שממלא תפקיד צבאי חייב לצום?

ת: כן, בתנאי שזה לא פוגע בתפקיד. אם זה פוגע, יאכל וישתה רק ההכרחי.

ש: האם כדי לצום, מותר לחייל דתי להחליף שמירה או כל תפקיד עם חייל שממילא
לא צם?

ת: כן. טוב מאוד. כך הוא יאכל בהיתר (משיב מלחמה ב קמ. קשרי מלחמה א עח.
וע' שו"ת אגרות משה או"ח ד עט – רשם מ"צ).

ש: האם מותר אימון שיחייב לאכול ולשתות?

ת: אין לקבוע אימון כזה ביום צום אלא אם כן הוא דחוף והכרחי. קשרי מלחמה ב
פז-צ.

ש: האם בקורס חובשים מותר לקבל עירוי בתרגיל?

ת: כן. אין זה אוכל. כחיצים ביד גיבור א 108.

ש: אם אני בכוננות, אני יכול לאכול מראש?

ת: לא. רק לשמור אוכל מוכן. רק אם יש כוננות גבוהה ולא יהיה זמן לאכול, אז
לאכול מראש.

ש: האם מותר לטבח לבשל?

ת: כן. כי אולי מותר לחיילים לאכול בגלל תפקידם, ובלפני עור, תולים. כחיצים
ביד גיבור א 104.

ש: האם מותר לפתוח שק"ל?

ת: לאכילה מידית אסור. ארוז, מותר, כי תולים. כנ"ל.

ש: מותר לעשות אירוע משמח?

ת: לא. זה יום תשובה.

ש: וליל הצום?

ת: מותר.

ש: האם מותר להתרחץ?

ת: כן.

ש: חייל שמותר לשתות מפני פעולות מבצעית, מותר לו גם לאכול?

ת: לא. עיין שו"ע או"ח תריב ב.

ש: מי שמוכרח לאכול מסיבות צבאיות, יכול לאכול כמה שירצה?

ת: כן. אין שיעורים. אבל רק מזון פשוט ולא מעדנים.

ש: ואז לאכול בחדר אוכל של הצבא?

ת: בצד בצנעה.

ש: אם אכלתי מסיבות מבצעיות, והסתיימה המשימה, האם עליי לחזור לצום?

ת: כן. זו חובה על כל רגע. שו"ע או"ח תקעד ג. מ"ב ו.

ש: מותר לצחצח שיניים ולשטוף פה?

ת: כן. בלי לבלוע מים (שו"ת מנחת יצחק ד קט – רשם מ"צ).

**מחצית השקל**

ש: כמה יש לתת למחצית השקל?

ת: יש מנהגים שונים: א. כל סכום. ב. חצי מטבע שקל. ג. שלשה חצי שקלים. ד.
10 גרם כסף שהם עתה 50 שקל.

**פרוז בן יומו**

ש: אם אני נוסע מירושלים למקום אחר או להיפך – מה השעה הקובעת?

ת: עלות השחר.

**קריאת מגילה**

ש: האם מותר לאכול לפני קריאת מגילה אם רעבים עקב פעילות צבאית?

ת: טעימה מותרת. פירות. לחם כזית, פחות משני קופסאות גפרורים. אם מאוד
רעבים, אפשר לאכול רגיל, אך למנות תזכורת או לכונן שעון עם צלצול.

ש: אם אי אפשר לקרוא מגילה בפורים האם אפשר להקדים?

ת: כן. יש כמה אופנים. לשאול רב צבאי (פסקי הלכות צבא – 229 – רשם מ"צ).

ש: אם מאוד עייפים מותר לישון לפני קריאת מגילה?

ת: לא. ובלית ברירה למנות חייל שיעורר.

ש: מה דין מי שנרדם בכמה מילים בזמן קריאת המגילה?

ת: ישלים מהר בקריאה מתוך ספרו עד שישיג את שליח הציבור. טוב לעקוב תמיד עם
האצבע. מ"ב תרפט ה.

ש: מי שלא קרא ליל פורים, עד מתי יכול לקרוא?

ת: עלות השחר.

ש: אם אני יכול לשמוע מגילה ביום או בלילה, מה עדיף?

ת: יום כי היא יותר עיקרי. שע"ת תרפז א.

ש: ממתי אפשר לקרוא מגילה בפורים? ועד מתי?

ת: הנץ החמה. בשעת הדחק עלות השחר. עד השקיעה. בשעת הדחק, עוד 10 דקות.
ילקוט יוסף מועדים רפג.

ש: אם באמצע מגילה הוכרחנו להפסיק מסיבה צבאית, יש לחזור להתחלה?

ת: לא. קראה לסירוגין יצא. אם אין היסח דעת ממש. שו"ע או"ח תרצ א (קשרי
מלחמה א עז – רשם מ"צ).

ש: אם הפסדנו לגמרי מגילה אפשר להשלים אחר כך?

ת: בט"ו בלי ברכה. שו"ע תרפח ח. מ"ב כג.

ש: מה לעשות אם יש כמה מילים פסולות במגילה?

ת: לקרוא בצורה נכונה אותן מילים בעל פה.

ש: חייל שלא מבין טוב עברית יצא ידי חובה?

ת: כן, אם הקשיב.

ש: אפשר לשמוע דרך רדיו או רמקול או מכשיר קשר?

ת: לא לרוב הפוסקים, כי זה לא קול אדם ישיר לכן מותר רק בלית ברירה (שו"ת
מנחת שלמה א ט. שו"ת אגרות משה או"ח ב קח. שו"ת מנחת יצחק ב קיג. שו"ת ציץ
אליעזר ח יא – רשם מ"צ).

**מתנות לאביונים ומשלוח מנות**

ש: כיצד לתת מתנות לאביונים?

ת: תן לפני כן למישהו שתמנה אותו שליח והוא יתן בו ביום. אם לא הספקת, אז
תפריש בפורים ותן לאחר מכן.

ש: איך לתת משלוח מנות?

ת: תן 2 מנות מזון פרטיות שלך לחבר. ואם אין, אז תן אוכל שקיבלת מצה"ל.
שו"ע תרצד ד (ואפשר לדמות עניין זה למה שכתב הג"ר שלמה גורן במשיב מלחמה ב
שלד שחייל אבל יכול לקרוע את מדי הצבא, מפני שהן נתנו לו לכל המצבים שהוא
עלול להיות בהם. הג"ר אבי רונצקי, כחיצים ביד גיבור ב 94 – רשם מ"צ). או
תמנה שליח כנ"ל כמו במתנות לאביונים.

ש: איזה ערך צריך להיות במשלוח מנות?

ת: משהו מכובד על פי המקום והזמן.

**סעודה**

ש: האם חייבים לאכול בשר או עוף?

ת: אם זה טעים לך וכמובן אם יש.

ש: כמה יין חייבים לשתות אם זה פוגע בתפקיד הצבאי?

ת: קצת. די ביותר מן הרגיל.

- פורסם בשאילת שלמה 219


---
title: "מכירת פיצה לקונה עם שניצל בידו (מאמר)"
type: "מאמר"
---

**שאלה:** האם מותר למכור לאדם פיצה שבא עם (חצי) שניצל בידו?

**תשובה:** אפשר למכור לו את הפיצה בצירוף שלושה נימוקים:

א. יש פוסקים שאומרים שבמסחר אין איסור של 'לפני עיוור לא תתן מכשול'.
הגדרת 'לפני עיוור' היא שאם אני נותן לאדם כזה את הפיצה שלי. לעומת זאת,
כאן מדובר בעבודה, לדוגמא, מכירת עיפרון לאדם שמשתמש בעפרונות בשבת.

ב. יש שיטה בתוספות (חולין קה, א) שאין צורך לחכות בין בשר לחלב. אסור
לערבב, אבל אם אני אוכל אוכל בשרי, אני צריך לנקות את השלחן, לנקות את
הידיים, לצחצח את השיניים ומותר בארוחה חלבית. אנחנו לא פוסקים כפסק זה,
אנחנו מחכים שש שעות (שו"ע יו"ד פט, א) או שלוש שעות.

ג. שניצל עשוי מעוף ואכילת עוף וחלב הינו איסור דרבנן. המתנה בין עוף לחלב
הוא דין דרבנן דרבנן. כלומר, תרי דרבנן. אם את יכולה להתחמק – להגיד שפיצה
לא בריאה וכו', מה טוב כשאי אפשר, יש לנו ספק ספיקא בתרי דרבנן ומותר.


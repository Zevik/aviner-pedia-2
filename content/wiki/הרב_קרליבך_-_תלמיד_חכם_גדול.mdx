---
title: "הרב קרליבך - תלמיד חכם גדול?"
type: "שו\"ת"
---

שאלה: האם הרב שלמה קרליבך זצ"ל נכלל ברשימת גדולי ישראל? תלמיד חכם?
עילוי?

תשובה: אני לא הכרתי אותו, גם הספרים שנכתבו מפיו אינם ספרים מהסוג של ספרי
תלמידי חכמים גדולים.

אמנם, כמה פעמים אנשים שהכירו אותו מקרוב מאוד אמרו לי שהוא היה תלמיד חכם.
סיפרו שכבר בצעירותו היה תלמיד חכם, וגם אחר כך המשיך ללמוד תורה כל הזמן.
זה נכון שדרכו שנויה במחלוקת חריפה מאוד אבל גם אמרו לי שהוא היה מתלבט אם
להמשיך בדרך זו או לא. הוא גם למד כל הזמן ספרי מוסר. התהלך עם מזוודה
שהיתה מלאה בספרי מוסר.

זה מה שאני יודע, כל זאת שמעתי מאנשים אחרים. לכל הדעות, דרכו אינה דרך
לרבים, אך אנו אין תפקידנו לשפוט אותו. הרב שלמה קרליבך היה מוסר נפשו על
כלל ישראל. כל הכסף שהיה מרויח בהופעות היה נותן לעניים, ובמותו לא היה ממה
לשלם על הוצאות הלויה, ותלמידיו נצרכו לאסוף כסף בהלוויה כדי לשלם.

- 

נלקח משאילת שלמה 93


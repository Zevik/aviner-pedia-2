---
title: "ענייני תשובה (שו\"ת)"
type: "שו\"ת"
---

\[מקורות ע"י הרב מרדכי ציון\]

**טומאה**

ש: אדם בתוך טומאתו ועדיין לא עשה תשובה, האם יעשה מצוות וילמד תורה
בינתיים, שהרי כתוב בחסידות ובקבלה שבמצב זה הסטרא אחרא שואב כוחות מהמצוות
ומהתורה?

ת: יעשה, כי זה דבר כמו אש שאינו מקבל טומאה (ברכות כב א).

**תשובה כשאפול שוב**

ש: מה התועלת בתשובה על חטא שאני יודע שאפול שוב?

ת: זו אמנם לא תשובה גמורה (רמב"ם תשובה ב א), אבל זו תשובה, ואנו נלחמים
ונלחמים.

**בן חוזר בתשובה**

ש: אם בנו של אדם חזר בתשובה, לעשות סעודת הודיה?

ת: כן. יותר טוב לתת צדקה (שבת קנו ב). וכן לברך שהחיינו (שו"ע או"ח רכב
א).

**סליחה מד**'

ש: אם עשיתי עבירה ומבקש סליחה מד', הוא יסלח לי? הוא מקשיב לשיח בני אדם?

ת: בודאי. "צופה ויודע סתרינו". יגדל. "והוא אלי וחי גואלי". אדון עולם.


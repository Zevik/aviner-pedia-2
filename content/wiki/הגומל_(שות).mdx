---
title: "הגומל (שו\"ת)"
type: "שו\"ת"
---

\[מקורות ע"י הרב מרדכי ציון\]

**הגומל על טביעה**

ש: מי שהיה שוחה בים כשלא היה אף אחד והתחיל לטבוע והגיע מישהו והצילו,
יברך הגומל?

ת: כן. וגם יעשה תשובה גדולה על העבירה הגדולה לשחות בחוף בלי מציל (מ"ב
ריח ל).

**הודאה על הצלה**

ש: על בני עבר רכב ולא קרה לו כלום, האם לעשות סעודת הודיה כדי להודות לד'?

ת: צדקה. מ"ב ריח ס"ק לב.

**הגומל לתינוק**

ש: התינוק שלנו ניצל ממות. האם לברך עבורו הגומל?

ת: לא. אין לו הגדרה של "חייבים". לספרדים כן. מ"ב ריט א. פסקי תשובות ריט
ט. ולשניהם, יש לתת צדקה.

**הגומל לאשה**

ש: האם אשה צריכה לברך הגומל?

ת: יש שלש אפשרויות: א. לברך בעזרת נשים אחרי שהגבאי ישתיק הציבור. ב. לברך
בהזדמנות שיש עשרה גברים. ג. לא לברך כלל בפני הצניעות (עיין שו"ת שאילת
שלמה ב פז).


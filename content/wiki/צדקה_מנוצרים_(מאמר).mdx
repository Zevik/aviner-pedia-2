---
title: "צדקה מנוצרים (מאמר)"
type: "מאמר"
---

## צדקה מנוצרים

\[סיכום שיעור בכנס נערות נגד קבלת כסף מנוצרים\]

ישנן שלוש סיבות למה לא לקחת את הכסף מנוצרים, וכל סיבה מספיקה בפני עצמה:
אסור ליהנות מעבודה זרה, אסור לאפשר פיתוח ׳ידידות׳ של יחסים טובים בין
הדתות ואסור לקבל צדקה מגוי.

א. האיסור על הנאה מעבודה זרה נלמד מהתורה, מאברהם אבינו והלאה יש מלחמת
חורמה נגד העבודה זרה. מבואר בשולחן ערוך על איסור הנאה גם בדברים פעוטים,
כך למשל אסור אפילו להשתמש כסימן דרך בעבודה זרה. אסור לומר: ניפגש ליד
כנסיה פלונית וכו'.

ב. הכסף מפיל מחיצות ומקרב. לכן הם שופכים כסף במדינת ישראל כדי להיות
ולהראות נחמדים וטובים. צריך לדעת למה הם חותרים. לשיטתם כל זמן שכל עם
ישראל לא יתנצר - ישו לא יחזור. כל נוצרי שלא עושה כל מה שהוא יכול לעכב את
הגאולה בעולם. נכון, בית-ספר שמקבל כסף לא יתנצר, אך זה מחלחל לאט לאט.

ג. הסיבה השלישית היא האיסור לקחת צדקה מגוי, זה חילול השם להראות שכביכול
עם ישראל מקבץ נדבות בן הגויים וזקוק לעזרתם.

- פורסם בשאילת שלמה 341


---
title: "שו\"ת בניית סוכה 2 (מאמר)"
type: "מאמר"
---

**גודל**

ש: מה הגודל המינימלי של סוכה?

ת: גובה 80 ס"מ אורך ורוחב 56 על 56.

**דפנות**

ש: כמה דפנות צריך?

ת: שלוש והשלישית לא חייבת להיות שלם אלא לפחות 56 ס"מ.

ש: האם הדופן חייב להגיע עד הסכך?

ת: לא. די שתהיה בגובה 80 ס"מ.

ש: האם דופן חייבת להגיע עד הרצפה?

ת: לא. די שיהיה פחות מ-24 ס"מ.

ש: מאיזה חומר צריכה להיות הדופן?

ת: כל חומר יציב גם בד בתנאי שהוא תפוס היטב מארבעה כיוונים.

ש: אפשר דופן לא מלאה?

ת: כן. בחבלים מתוחים היטב או רצועות מתוחות היטב במרחק פחות מ-24 ס"מ.

ש: רכב עם גג נפתח יכול להיות דפנות?

ת: כו, אם הפתח הוא 56 X 56.

ש: קיר בטון? מחיצות שונות שהיו קיימות לפניהן לא לשם סוכה?

ת: כן. לא משנה.

**`מיקום`**

ש: אפשר להעמיד סוכה במקום מסריח?

ת: לא. אינו ראוי למגורים. וכן עם רעש גדול או חיות שחודרות.

**סכך**

ש: מה הדין אם עשו דפנות אחרי הסכך?

ת: יש להגביר. את כל הסכך ולהניחו שוב.

ש: אפשר לסכך בעץ?

ת: לא כי מחובר לקרקע אלא יש לחתוך לפני שמניחים.

ש: מה לעשות את עץ מצל על הסוכה ואי אפשר לחתוך כי הוא גבוה?

ת: חלק זה של הסוכה פסול. השאר כשר אם הוא כדין.

ש: אפשר להניח הסכך על פרגולה?

ת: כן. רוב הפרגולה הוא אויר ולא עץ.

ש: אפשר להניח על פרגולה ממתכת או צנורות מתכת?

ת: לא. יש לזה דין מעמיד. אלא לשים עצים דקים עליה ועליהם הסכך.

ש: מותר לקשור הסכך עם אזיקונים?

ת: לא. כנ"ל. אלא אם כן, אם מחזיק מעמד בלעדם.

ש: אפשר לקשור אותו בחבלים?

ת: לא. כנ"ל. אבל אפשרי בחוטי פשתן.

ש: מה לעשות אם יש רוח חזקה?

ת: להניח על הסכך קורות עץ.

ש: מה לעשות עם יש בליטת קיר שנכנס לסוכה?

ת: בכל זאת כשרה, מדין דופן עקומה, אך לא תחת הבליטה.

ש: מה עם חוטי כביסה (בלי כביסה) מעל הסוכה?

ת: כשרה.

- פורסם בשאילת שלמה 620


---
title: "חדירתם של נוצרים בארץ - כמה דברים שלא ידעתם (מאמר)"
type: "מאמר"
---

## כמה דברים שלא ידעתם על חדירתם של נוצרים בארץ

\[אתר כיפה\]

לרגל האירוע הנוצרי הגדול בירושלים בשבועות:

• הג"ר יוסף שלום אלישיב אסר באופן מוחלט לקבל כסף נוצרי והוסיף שזה חילול
השם, וקל וחומר אם זה קשור לפעילות נוצרית מובהקת.

• הנוצרים חותרים לחדור לתוך החברה הישראלית, לממסד הציבורי ולממשלה.

• לעיתים הם בולמים החלטות בכנסת.

• לעיתים הם בולמים שידורים ברדיו שאינם תואמים להם.

• הם השיגו זכויות עליה כמו יהודים, שהיה ורכישת אדמות.

• הם מפעילים פעילות ענפה לשכנע שכל יהודי שיאמין באותו האיש יינצל מגהינם.

• עזרתם בארץ אינה בעלת כוונות טהורות אלא כדי לקרב לנצרות.

• במשך 18 שנה לא היתה פסיקה אחת של גדולי ישראל להיתר קבלת כספים מהם או
עזרה.

• חברי כנסת ואנשי ממסד שונים שמקבלים כסף נוצרי, לא מצליחים להיגמל מכספים
אלה, גם כאשר זה כרוך בדברים הנוגדים את מצפונם.

• בועידת לוזאן החליטו הנוצרים לפעול בשקט להגביר התנצרות במדינת ישראל.

• הגר"א שפירא והגר"מ אליהו אסרו לקבל כסף נוצרי.

• בטכסים שונים במדינת ישראל מוזמנים כאורחי כבוד נוצרים שפועלים בגלוי
במסיונריות.

• מרן הרב קוק אסר לקבל עזרה כספית נוצרית לפיקוח נפש גם אם ברור שלא תהיה
שום השפעה נוצרית על המקבל, כיון שהם ישתמשו בזה לקרב לנצרות במקום אחר,
ואסור לאדם להציל את עצמו על חשבון חברו.

• האנווגליסטים מאמינים שאין תקוה לנשמת כל אדם עלי אדמות, אלא באמונה
ביש"ו, ואין דרך אחרת לגן עדן. את בשורת הישועה שהביא יש"ו לעולם במותו,
מחוייב כל אוונגליסט להפיץ בעולם, מתוך אהבה לנשמות האבודות.

• אוונגליסטים רבים מאמינים שבחזרתו של יש"ו לעולם, יהודים רבים יאמינו בו
כמשיח, אך יישארו יהודים מקיימים מצוות יחד עם אמונה שיש"ו הוא המשיח.

• אסור על פי ההלכה לקבל כסף מנוצרים הפועלים מתוך מניעים דתיים. מותר לקבל
עזרה מגויים שאין לה אופי דתי נוצרי, כגון מדינה, מפלגה או חוג אידיאולוגי,
לכן מותר היה לקבל עזרה של הצהרת בלפור.

• ההלכה היהודית אוסרת קרנות משותפים ליהודים ונוצרים שמטרתן קרבה בין
הדתות וטיפוח ידידות ביניהן.

• הנצרות נחשבת כעבודה זרה כיון שמאמינה באל-אדם.

• הפוסק הגדול הרב יהודה אליעזר וולדנברג כתב:

"אם יש מקום לחשוב כי מתחת לההתרמות הכספיות של האינו"יהודי טמונות כוונות
לרעה בשורש פורה ראש ולענה כדי להשיג על ידי כך אוהדים לפעולותיהם
ותעמולותיהם המסיונריות, או כדי שיהא להם על ידי כך דריסת רגל לחוות דיעות
בתדמית ביהכנ"ס בחיצוניותו או בפנימיותו... צריך שיהי' החכם עיניו בראשו של
דבר, ולא לקבל מהם שום תרומות כספיות...ובדומה לזה העלה בשו"ת פרי השדה
(ח"ב סימן מט) בדיונו אודות לקבל מאינו יהודי תרומת כסף עבור בנין תלמוד
תורה. דאם יש איזה חשש שעל ידי שיהיה להם חלק בזה יכריחו ח"ו להפר תורה
באיזו דרך שהוא, אזי אין לקבל מהם שום תרומת כסף לבל יבואו זרים בנחלתנו"
(שו"ת ציץ אליעזר יח סו).

- פורסם בשאילת שלמה 389


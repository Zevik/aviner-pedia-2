---
title: "פרשת חיי שרה – חשיבותו של הרגש בחיי הנישואין"
type: "מאמר"
---

## פרשת חיי שרה – חשיבותו של הרגש בחיי הנישואין

\[עריכה: יוסף אברמסון\]

יש לשאול מדוע שלח אברהם אבינו את עבדו אליעזר למצוא כלה לבנו יצחק. הלה
יכל ללכת בעצמו. כמובן אליעזר היה השליח של יצחק. אך נשאלת השאלה מדוע לא
הלך יצחק בעצמו?!

אלא שאליעזר היה עבדו הנאמן של אברהם אבינו . דמשק אליעזר, דולה ומשקה תורת
רבו לרבים. היה הרבה יותר בקי בענייני המציאות לעומת יצחק אבינו שהיה מלאך
עליון בעולמות העליונים.

אלא מה, נישואין זה ענין כזה?! אלא בבן זוג יש שתי אמות מדה. המטרה היא
לבחון אם אנחנו יכולים להיות אחד בשכל וברגש. רגש זה דבר אישי . אבל שכל גם
אדם אחר יכול לבחון. אפילו יותר טוב! ומכיון שאצל יצחק אבינו העיקר היה הצד
השכלי. הצד הרגשי יבוא אחר כך כמו שכתוב "ויאהביה" (כד סז). אצל יעקב אבינו
כתוב בצורה אחרת. אבל אצל יצחק אבינו כתוב אחרי החתונה "ויאהביה". ויותר
טוב היה אליעזר עבד אברהם.

לכן יש מה שאנו מכירים בנישואין המשבר של שחיקת האהבה הרומנטית. כשמתחתנים
מאוד אוהבים ובמשך הזמן זה נשחק. מה עושים כדי למנוע?

כמובן אין תחבולה. צריך להקים לתחיה את הרגש ע"י השכל. ע"י שחושבים דברים
טובים על בן הזוג, על המעלות שלו. וחושבים על הדברים הטובים שאהבנו. כל
הזמן צריך להקים לתחיה את הרגש.

באורות הקודש, רגש כי יזקין. נכון , רגש מזקין. וכשהוא מזקין צריך שוב
להחיות אותו בעזרת השכל.

- פורסם בשאילת שלמה 302


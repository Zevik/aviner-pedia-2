---
title: "למה צה\"ל לא מגיב יותר חזק בעזה? (מאמר)"
type: "מאמר"
---

*שאלה:*' למה צה"ל לא מגיב יותר חזק בעזה? למה המדינה הסכימה להפסקת אש עם
עזה? האם זו החלטה נכונה? הרי הם ירו עלינו 300 טילים, גרמו נזק גדול,
אנשים התחבאו במקלט, מליון ילדים לא הלכו לבית הספר וחצי מליון עובדים לא
עבדו, וכו'. למה אנחנו נכנעים? כבודם של ישראל נרמס! שאלה זו חוזרת על עצמת
כל כמה זמן.

**תשובה:** אנחנו נלחמים בכמה חזיתות. וכידוע, תפסת מרובה לא תפסת. אי אפשר
להילחם כל המלחמות. צריך לעשות סדר, ויש דברים שצריך להתאזר בסבלנות.

יש בעיה במדינה שלנו, כל אחד גנרל, כל אחד יודע את הכל. יש מילתא דבדיחותא
בדבר הביקורת המתמדת על אישי ציבור. מספרים שפעם בפגישת מנהיגי העולם, אמר
סטלין: אני נשיא המדינה עם הכי הרבה שטח. השיב לו רוסוולט: אני נשיא המדינה
עם הכי הרבה כסף. הוסיף נשיאנו וייצמן: אני נשיא המדינה עם הכי הרבה
נשיאים. אכן במדינתנו כל אחד חושב את עצמו לנשיא, לראש ממשלה ולרמטכ"ל.

לכן, נעשה סדר צבאי ופוליטי.

האויב הראשי שלנו כרגע הוא איראן. איראן לוחם נגדנו כמעט ארבעים שנה. הם
קוראים לנו: "פלסטינה הכבושה", "האויב הציוני", "השטן הקטן" ("השטן הגדול"
זה אמריקה). מטרתם המוצהרת שהכריזו עליה פעמים רבות היא להשמיד מדינת ישראל
עד תום.

וזאת למה? א. כי הם רוצים להשתלט על כל מזרח התיכון, ומתוך כך על כל האיסלם
העולמי, ומתוך כך על כל כדור הארץ. הם מתחילים במזרח התיכון ואנחנו תקועים
באמצע כמו עצם בגרון. ב. הם דתיים קיצוניים, ומאוד מפריע להם שאנחנו יושבים
בירושלים בעיר הקודש "שלהם". יש שני סוגי מוסלמים: שיעים וסונים. הסונים,
שהם הרוב, אומרים שמה שאמר מוחמד עבר פרשנות של חכמי האיסלם, תורה שבעל פה
שלהם, הנקראת "חאדית" (חדיש). והשיעים, המיעוט, אומרים שיש מה שאמר מוחמד,
שקיבל מהמלאך גבריאל, וזה עובר לבתו פאטימה (לכן לפעמים הם גם נקראים
"פאטימים"), לבנו ולבנו וכו', עד האימם ה-13, שמת בלי יורש. אבל אומרים
שהוא לא מת, אלא הוא נמצא באיזה מקום והוא יחזור. איראן הם שיעים.

משום שאיראן רחוק מאיתנו, הם עושים "מלחמת שלוחים", ונותנים נשק לחבל עזה
לחמאס וג'יהאד האיסלמי. וגם נותנים נשק לחיזבאללה בלבנון, שהם הרבה יותר
מסוכנים מהקבוצות בעזה, כי יש להם 150,000 טילים, וכיפת ברזל לא יכולה
לעצור כל כך הרבה. הם גם משתלטים בסוריה, עם מיליציות ובסיסים שלהם, ועכשיו
לא רק דרך שלוחים אלא הם בעצמם שם.

נגדם אנחנו עושים "מלחמתם צללים". אנחנו פועלים בשקט, מאחורי הקלעים. אנחנו
מחסלים אותם כל הזמן, כגון התקפות בסוריה. צה"ל מפגיזים שם בסיסים, שדה
התעופה, מחסני תחמושת וכו' אפילו עד דמשק. אמנם צה"ל שומר על שמירת הלשון.
המוסד גילו את ארכיון של המסמכים של התוכנית הגריעינית שלהם, גנב את הכל,
הביא לארץ, וראש ממשלתנו הראה לעולם שהם שקרנים. הנשק שאיראן נותן בעזה הוא
"כסף קטן" לעומת ה"כסף הבינוני" שהם נותנים ללבנון. ובסוריה הם נותנים "כסף
גדול", אבל צה"ל לא נותן להם להתבסס שם בשום אופן. אנחנו לא יכולים להילחם
באיראן, הוא יותר מדי רחוק והוא מדינה ענקית והררית.

איראן מכין נשק גרעיני. אחת הזכויות הגדולות של שמעון פרס ז"ל שלא ידועה
לרבים, בגלל הצנזורה, היא העוצמה הגרעינית של מדינת ישראל. אם נחפש
באינטרנט לא נמצא על זה שום דבר בעברית, אבל אם נחפש באתרים לועזיים נמצא
שלמדינת ישראל יש מאות טילי יריחו 2 עם ראש חץ גרעיני עם טווח של 700
קילומטר, ומאות טילי יריחו 3 עם טווח של 11,500 קילומטר. אין כאן בעיה של
סודיות, כי הכל כתוב באתרים לועזיים. האיראנים יודעים שאם ישתמשו בנשק
גרעיני, גם אנחנו נשתמש בו, אבל הם עדיין מכינים כדי לגרום לחץ ואיום. נשק
גרעיני פועל אפילו בלי להשתמש בו.

לכן הדרך לנצח את איראן הוא ברמה הפוליטית והכלכלית. הרמה הפוליטית היא על
ידי כריתת בריתות עם עוד מדינות. כל הזמן אנחנו כורתים בריתות עם ארצות
הברית, עמי אירופה, רוסיה, וגם עם הרבה מדינות ערביות. וברמה הכלכלית, זה
לעשות נגדם סנקציות כלכליות, כגון של האמריקאיים נגדם. באיראן, יש דתיים
קיצוניים, שהם השולטים, אבל יש אנשים רציונליים שרוצים להתפרנס, יש תקוה
שהאנשים המתונים יקחו את השלטון, אבל זה לא מציאותי. לכן הסנקציות
האמריקאיות מהוות גורם לחץ עצום עליהם, כי הכסף שלהם נגיע ממכירת הנפט.

משום שדרך הנצחון היא ברמה הפוליטית והכלכלית, לכן ברמה הצבאית חייבים
לפעול במינימום שבמינימום, כדי שלא יאשימו אותנו כפראי אדם, שהפרו אמנות
בינלאומיות, ולא יתכמו בנו. באופן כללי, אנחנו לא יכולים לסמוך על הגויים.
אנחנו צריכים לסמוך רק על עצמנו, או ליתר דיוק, על רבונו של עולם, שאנחנו
שלוחיו. אבל, כמובן, בפוליטיקה חייבים להתחשב גם באחרים. אנחנו לא לבד
בעולם. אנחנו לא מדינה אוטרקית, לבדה על פני כדור הארץ. אין מדינה בעולם
שאינה תלויה באחרים. גם האמריקאים, גם הרוסים, גם האנגלים. הם אינם עושים
דברים בלי להתחשב באחרים. גם הם לא לבד בעולם. אי אפשר לעשות דבר שהמדינות
הנורמליות שוללות. אף על פי שיהיו כאן צרות מידי פעם. אבל אנחנו צריכים
עזרתן בכלכלה, בצבא ובפוליטיקה.

פעם סיפר לי הרב משה לוינגר זצ"ל, שהוא לא מקבוצת הפחדנים והחלשים, שכשחזר
משה דיין, שר החוץ, מביקור באמריקה, הרב לוינגר ואחרים הביעו עליו ביקורת
למה נכנע ללחץ האמריקאי. אמר לו רבנו הרב צבי יהודה: "ולא צריך להתחשב
באמריקאים אף פעם?...".

אנחנו צריכים תמיכה עולמית נגד איראן. אמנם אין מה לפחד מאיראן, אבל בכל
זאת, זו באמת צרה גדולה. עובדה, שכרגע אומות העולם לוחמות בשבילנו נגד
איראן. אנחנו צריכים לשמור על הכללים המוסריים הבינלאומיים, אם הם צודקים
או לא צודקים, כי האויב שלנו הוא קצת עזה, ויותר מזה לבנון, ויותר מזה
סוריה, ובעיקר איראן, ואנחנו צריכים מדינות להילחם איתנו נגדם.

**בסיכום:** א. לא נדבר על מה שלא יודעים. לא כל אחד הוא ראש הממשלה
והרטכ"ל. ב. כמעט תמיד, מנהיגנו פועלים כמו שצריך. ג. עיין מגילת אסתר מה
יהיה הסוף של איראן...

- פורסם בשאילת שלמה 625


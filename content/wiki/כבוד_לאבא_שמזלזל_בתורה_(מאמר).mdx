---
title: "כבוד לאבא שמזלזל בתורה (מאמר)"
type: "מאמר"
---

**שאלה:** איך להתייחס לאבא שמזלזל ברבנים ומזלזל במצוות?

**תשובה:** הבן אומר שהאבא רשע. אני לא אומר שהוא רשע, אבל זה מחלוקת
והשו"ע פוסק שחייבים לכבד אבא רשע, הרמ"א אומר שלא. לכתחילה צריך לכבד, ואם
אי אפשר ולא יכולים אז אפשר לסמוך על הרמ"ה ולא לבד. אך לא כל מי שמזלזל
ברבנים ובמצוות הוא רשע. רשע זהו מושג חמור מאוד. חילוני שלא מקיים מצוות
הוא לא רשע, הוא מומר לתאבון, הוא מבולבל. עובר עבירות הוא לא בהכרח רשע.
רשעים בעמ"י הם מאוד נדירים. זה לא להצדיק את כל העבירות בין אדם לה' ובין
אדם לחבירו. אלא שרשע צריך לחשוב אלף פעמים עד שמתארים מישהו כך. אם אדם
אחד קרא לשני רשע מותר לאדם אחר להציק לאדם הראשון בגלל שקרא לראשון רשע.
אמנם נאמר המרים יד על חבירו נקרא רשע". הוא רק נקרא רשע, הוא לא רשע ממש.
אפילו המרים יד על חבירו ולא היכהו- הוא רשע ממש? לא נראה לומר כך. וכן
הזורק ציפורניו נקרא רשע- רשע ממש? וכן מה "רשע למה תכה רעך"- זה אומר שהוא
רשע?!

סיכום: מה שאביו מזלזל ברבנים ובמצוות זה לא עושה אותו רשע. ולכן נשאר
שצריך לכבד אותו.

לגבי פסול עדות- אומרת הגמ' בב"מ ה- מי שעובר על לא תחמוד אינו פסול לעדות.
שאיסור לא תחמוד זה שאדם מסתכל על חפץ של חבירו וחושק בו ומרבה עליו רעים
כדי שימכור לו אותו. כלומר- הוא שילם לו עליו, ורק עשה לו סחיטה רגשית כדי
שמכור לו. אך אנשים לא יודעים שזה אסור, ולכן הם לא פסולים לעדות. ולכן
מובא- שכל מי שעושה עבירה והוא לא יודע שזה עבירה- הוא לא פסול לעדות. מי
שמזלזל ברבנים והוא לא יודע שזה אסור- אז הוא לא נקרא רשע. יש אדם מזלזל
בכל הרבנים כולם ויש שמזלזל ברבנים שהם לא שלו.

מה יהיה הדין בבעל שמציק לאמא? זה כבר שאלה קשה. הוא מעליב אותה ומכה אותה
וכן הלאה. בבית אותך הוא מכה? אותך הוא מעליב? לא. אז מה זה נוגע לך? זה
מרתיח את דמי. זה נכון, ולכן אתה צריך להציל את אמא שלך. אם הוא מכה אותה
תיכנס באמצע. אך כלפיך הוא בסדר אז איך יש לך היתר לא לכבד?! ואם הם
גרושים- זו שאלה יותר מורכבת.\[...\]

אך מה יהיה הדין אם האבא הציק גם לבן? זה שאלה קשה. קודם כל בדברים האלה לא
צריך להגזים. זה לא קל, אבל בכל זאת. יכול להיוצת שהאבא הציק לך אך הוא עשה
לך גם דברים טובים. וצריך להסתכל על כלל החיים, צריך הכרת טובה. האם אדם
חייב לכבד הורים מאמצים בגלל כיבוד אב ואם? לא, אבל בגלל דין הכרת טובה-
בוודאי. זה דבר גדול. אתה צריך להכיר טובה למי שעשה לך טובה אפילו אם הציק
לך. כמו מי לדוגמא? מצריים. "לא תתעב מצרי כי גר היית בארצו". ולכן גם אם
אבא שלו הציק לו אבל הוא חייב לו הרבה. זה מסובך כי הוא דמות מורכבת.

יש סיפור כיפה אדומה. זה סיפורים מן המזרח הרחוק, שיש להם עיצוב כזה. יש
שלא שוללים את הסיפורים האלו. אך עכשיו הילד יפחד מזאבים? עכשיו אין פה
זאבים. אלא שבספרות המסרים הם לא גלויים אלא הם מסרים נסתרים. הזאבים שבכל
הסיפורים האלו הם ההורים. זהם זאבים. הם זאבים מחופשים לסבתא. זה אותם
ההורים שמנשקים ונותנים מתנות וכן הלאה אלו אותם הורים שמרביצים ומכים וכן
הלאה. הסבתא היא סבתא, לא קשה להיות ככה. זה תענוג בלי אחריות.

אבל אמא ואבא הם גם סבתא וגם זאב. והילד משתגע. כי אם ההורה כולו היה זאב.
זה עצוב אך הילד היה מתגונן. ואם כולו סבתא אז נפלא, אך הוא חצי חצי, וילד
משתגע מזה. כתבתי פעם סיפור אמיתי על ילד שאביו היה מכה אותו מתוך עצבים
\[..\] אלו סיפורים מסובכים. ולכן גם אם אבא שלו הציק לו- אז הוא חייב לו
הכרת טובה. אם הוא ציק לו עד מוות- אז הוא באמת רשע. סוף סוף מצאנו רשע.
קשה להכריח מישהו לקיים מצוות כשהוא לא יכול, אך אם הוא רוצה ולא יכול אז
זה משהו אחר. אם היה גיבור אז הוא היה מתגבר, אך הוא לא יכול. קשה להגדיר
לא יכול. ,אין לא יכול יש לא רוצה" זה לא מדוייק המשפט הזה. הוא לא רשע
האבא הזה. אם הוא מציק לאמא עד מוות אז זה סיפור עוד יותר מסובך.

הקיצור אלו שאלות מסובכות. ישנם 3 מדרגות: 1. עושה עבירות 2. מציק לאמא 3.
מציק לו.


---
title: "פרשת במדבר: להרוויח מהקשיים"
type: "מאמר"
---

## פרשת במדבר: להרוויח מהקשיים

\[עריכה: יוסף אברמסון\]

ספר במדבר מתרחש במדבר שהוא מקום שאינו נוח ואף קשה. זה מלמדינו כי לפעמים
יש לאדם תנאים קשים. כמובן יש אנשים הבאים ושואלים מדוע רבש"ע מסדר חיים
קשים. וכי הוא לא יכול לסדר כי הכל יהיה טוב ונעים? אלא בודאי הקב"ה יכול
לסדר הכל מה שהוא רוצה. אבל צריך להבין כי כמו שהאדם גדל בתנאים טובים
ונוחים כך הוא גם גדל בתנאים הקשים. גם זה וגם זה. אם הכל קשה האדם קורס.
אם הכל נעים האדם מתנוון. האדם הוא כמו עץ. אם משקים אותו יותר מדי השורשים
נרקבים.

העיקר הוא שכאשר לאדם קשיים בחיים שלא ישבר ולא יתייאש אלא יבדוק כיצד יוכל
גם להרוויח מזה.

גם בחיי הנישואין לא הכל סוגה בשושנים. מתחת לחופה כשמתחתנים הכל טוב
ונחמד. אבל אחר כך יש קשיים. כגון קשים חינוכיים עם הילדים וקשיי פרנסה.
צריך להתגבר. צריך לראות כיצד אנו לא רק מסתגלים למצבים הקשים, שמים אותם
בפרופורציה, בודקים מה טוב ומה לא טוב. אמנם זו מדריגה גבוהה בפני עצמה,
אבל המגמה היא כיצד אנחנו גם מרווחים מהניסיונות ומהתנאים הקשים.

- פורסם בשאילת שלמה 389


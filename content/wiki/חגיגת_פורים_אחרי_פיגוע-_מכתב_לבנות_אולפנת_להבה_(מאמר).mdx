---
title: "חגיגת פורים אחרי פיגוע- מכתב לבנות אולפנת להב\"ה (מאמר)"
type: "מאמר"
---

לבנות היקרות מאולפנת להב"ה

ד' ינחם אתכם

על אובדן החברה שלכן

ויהי רצון שישלח במהרה

רפואה שלמה לבנות הפצועות.

אכן צער רב יש לנו

ונפשותינו פגועות ובוכות

ואיך אפשר לא לבכות ואיך אפשר להינחם.

מכל מקום כולנו מצווים לקיים

משנכנס אדר מרבים בשמחה,

ולא מפני שאנו רוצים לשמוח

אלא מפני שאנו חייבים לשמוח.

כל דור ודור אנו חייבים לשמוח

וקל וחומר בדור של שוב ד' שיבת ציון היינו שמחים

כי זהו הנשק שלנו נגד קץ החיים

כי לאותם מרושעים חלאות המין האנושי

אין כח להרוס את מדינתנו הקדושה

אך יש להם כח לצער ולהציק ולהעציב ולייאש

ומתוך כך לגרום לויתורים חלילה.

לכן אסור להצטער ולהתייאש

אלא תמיד לאחוז בנשק של השמחה

כדברי האדמו"ר הזקן בעל התניא שבעזרת השמחה אפשר לנצח היצר הרע

וכן אפשר לנצח את האויב – המן הרע.

יש למחות את הדמעות ולשמוח

בשביל עם ישראל, בשביל ריבונו של עולם

ובשביל החברה שלכן זכר קדושה לברכה

אשר ממרומים משקיפה עליכן

ואומרת לכן המשיכו אל תרפו.

כמובן יש גם לבכות

וגם לומר תהילים

ולהוריד מן החגיגות כמה שטויות והבלים

ולהקצות חלק מן הכסף לחסדים.

אך להמשיך להיות שמחים

לעבוד את ד' בשמחה

גם בתנאים קשים.

חיזקו ואמצו בנות יקרות

תלמידות של אסתר המלכה

שמסרה נפשה עבור עם ישראל

וגם ברגעים הכי קשים

ידעה ללבוש מלכות ואצילות.

וד' ישלח לכם נחמה ממקור הנחמות

וינגב את הדמעות

ויזכה אתכם בימים טובים ונעימים

ימים שמחים.

==

==


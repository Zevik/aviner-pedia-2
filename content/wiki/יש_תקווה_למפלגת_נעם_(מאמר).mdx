---
title: "יש תקווה למפלגת נעם? (מאמר)"
type: "מאמר"
---

ש: יש תקוה למפלגת נועם? יעברו את אחוז החסימה?

ת: יש תקוה. יש שם אנשים מאוד מוכשרים, מאוד חזקים ואמיצים, מאוד בעלי כח
ארגון, מאוד אידיאליסטים שאי אפשר לקנות אותם בכבוד ובפרנסה.

ש: והם תופסים תאוצה?

ת: כן. יותר ויותר אנשים מתענינים ומזדהים ,מכל גווני הקשת. ועל אף שהרבה
רשתות חסמו אותם, הנה נפתחו הרבה קבוצות וואצאפ והמסר הולך ומתפשט.

ש: מה המסר?

ת: שיש לוקחים את מדינתנו למקום מסוכן ויש להציל אותה.

ש: אין בין חברי הכנסת שלהם "כוכב נוצץ".

ת: נכון. אך אין צורך. בהיסטוריה, הרבה כוכבים נוצצים לא פעלו מאומה, מלבד
רושם חיצוני. והרבה אנשים שקטים חוללו מהפכות אדירות. העיקר הוא המהות
הפנימית. זה מה שהעם היושב בציון מחפש.

ש: ומה עם הבית היהודי?

ת: אנשים טובים, אבל שלומי אמוני ישראל, נקעה נפשם ממפלגה שאין לה קוים
אדומים, שהכל מותר לה, הכל שרוי לה.

ש: הגיוני מאוד. אז למה לא הוקמה מפלגה זו לפני כן?

ת: אכן שאלה טובה. אולי כי חסרו כוחות ארגון. גם עתה אי אפשר להיות בטוח
שיזכו למנדט אחד. כמובן, אם כך, אין ענין להתייצב לבחירות. אך מאידך, אין
סיבה להתייאש. יצליחו בפעם הבאה. צריך סבלנות היסטורית. מה שזורעים אינו
צומח מיד, אבל סופו לצמוח. זורע צדקות, מצמיח ישועות.

ש: שאלה אחרונה. מה פירוש מפלגת נועם? למה נועם? זה האידיאל שלנו לחפש
נועם?! ספר מסילת ישרים קובע: חובת האדם בעולמו.

ת: מדובר כאן בנועם אמיתי, הנועם לנשמה, כלומר האידיאלים, עיין תחילת אורות
הקודש חלק שני. לא מה שנדמה כנועם לאדם שקוע ביצרים, אבל הנועם האמיתי,
העליון, כלומר אידיאלים אמיתיים. אבל האמת היא שיש מעל האידיאלים: השורש
הפנימי של כל האידיאלים, - התורה, האצילות העליונה ממקור ד'. הנועם האמיתי
הוא: והיה נועם ד' עלינו.

- פורסם בשאילת שלמה 610


---
title: "פרשת פנחס: שלום כולל מלחמה (מאמר)"
type: "פרשת פנחס (מאמרים)"
---

פנחס קיבל "ברית שלום" למרות שעשה מלחמה. הכיצד, הרי זה סותר? אלא ע"י
המלחמה הוא הציל 24,000 שמתו במגפה (במדבר כה ט)! ועוד, מבתי הדין של משה
רבינו מתו קרוב ל- 170,000 (רש"י שם כה ה). סה"כ: 200,000. כלומר שליש מעם
ישראל! הוא, "בקנאו את קנאתי" (שם יא), עצר את המגפה. לכן הוא למעשה הביא
"שלום". כי הוא "השיב את חמתי מעל בני ישראל" (שם). לפעמים השלום הוא ע"י
עדינות ואהבה. אלה מתלמידיו של אהרון הכהן, אוהב שלום ורודף שלום, אוהב את
הבריות ומקרבן לתורה. אבל אומר רבינו שמשון רפאל הירש, בל נשכח שפנחס הכהן
היה גם לוי. ואצל הלוים "מי לד' אלי" נאמר בתקיפות! תלוי במצבים. כי עת
לחבק ועת לרחוק מחבק (ע"פ קהלת ג ה). כמובן המצב הכללי הוא לחבק אבל יש
יוצאי דופן.

- פורסם בשאילת שלמה 607

\[קטגוריה: מאמר\]\]


---
title: "פרשת שלח: לדון לכף זכות (מאמר)"
type: "מאמר"
---

למה נסמכה פרשת מרגלים לפ' מרים? לפי שלקתה על עסקי דיבה, שדברה באחיה.
ורשעים הללו ראו ולא לקחו מוסר" (רש"י במדבר יג ב). יש לשאול מדוע הם
נחשבים כמוצאי דיבה על הארץ, הרי דיברו אמת? אלא לשון הרע זה אפילו על אמת.
על שקר זה לא נקרא "לשון הרע" אלא "מוציא שם רע". ניתן להוסיף לשאול: מדוע
לאסור לומר את האמת? האם כך נכון להסתיר דברים? אלא בודאי צריך לומר את
האמת. אבל צריך לומר את כל האמת. זה נקרא "לימוד זכות". אמת חלקית אינו
אמת. האדמו"ר מגור פירש את דברי חז"ל: "הוי דן את כל האדם לכף זכות" (אבות
א ו). כשאתה דן את "כל" האדם ולא בצורה חלקית התוצאה היא לימוד זכות.

נכון שהיו אז בעיות בארץ וכן היום. אבל יש גם דברים טובים. צריך לראות את
הכל בפרופורציה ולא רק את הדברים הרעים . כשאתה רואה את כל התמונה זה מביא
לדון לכף זכות.

- פורסם בשאילת שלמה 549


---
title: "עישון בפסח (מאמר)"
type: "מאמר"
---

**שאלה:** האם קיים חשש חמץ בסיגריות?

**תשובה:** קיים חשש חמץ בשלושה דברים:

א. הדבק, יש דבקים שהם עשויים מחמץ.

ב. הנייר, אולי יש עמילן בנייר, ועמילן עשוי מחיטה.

ג. הטבק, אולי הם טובלים את הטבק במיני בושם שישנה אפשרות שקיים אלכוהול
העשוי מחיטה בפנים. לכן, יש אומרים שאסור לעשן בפסח. ברם, רוב הפסוקים
מתירים לעשן בפסח משום שכל החומרים נפסלו מאכילת כלב ובכל אופן אין אוכלים
אותם, אלא שורפים אותם ומריחים אותם. אבל יש לדעת שרוב הפוסקים אוסרים
עישון ביום טוב באיסור חמור, כי שריפה מותרת רק בדבר השווה לכל נפש.

בזמנים קודמים, כשהמציאו את העישון, אמרו הפסוקים שהוא דבר השווה לכל נפש,
ומה שלא כולם מעשנים הוא משום שאין להם כסף, ולו היה להם כסף היו מעשנים.
אז אמרו הרופאים שהעישון בריא וטוב לעיכול. עכשיו, הרופאים אומרים הפך גמור
ובכל שנה בארץ ישראל מתים מעישון עשרת אלפים אנשים. כלומר, נהרגו מעישון פי
שישים מכל הנרצחים בכל ארועי טרור ובכל מלחמות ישראל. לכן, הפוסקים אומרים
שאסור לעשן לא רק ביום טוב, לא רק בפסח. אלא, אסור לעשן בכלל. לאט לאט ב"ה
העישון הולך ומתמעט.


---
title: "ניחוש בקלפים אסור (מאמר)"
type: "מאמר"
---

**שאלה:** האם לנחש על פי קלפים זה איסור עבודה זרה?

**תשובה:** ניחוש בקלפים זה מה שנקרא "טארוט", שהקלפים כביכול אומרים לאדם
מה לעשות. טארוט זה לא בגדר עבודה זרה, אלא בגדר "דרכי אמורי".

זה לא ע"ז, כי אדם לא עובד שום אל זר בקלפי טארוט. אלא המתעסק בהם עוסק
בשטויות, בדבר שאין לו טעם או הגיון, וזה דבר שהגויים הולכים אחריו, לכן זה
בגדר: "דרכי אמורי" או "חוקות הגויים" שזה איסור תורה. אמנם לא איסור תורה
של ע"ז שחייבים עליה מיתה, אבל על כל פנים זה אסור.

לכן אסור להשתמש בקלפים לניחוש כמו שאר דברים שכתוב (דברים פרק יח, י-יא):
"לא ימצא בך...ומנחש...וחבר חבר ושאל אוב וידעני ודרש אל המתים" - על מיני
סוגים של שטויות והבלים שהם איסורים חמורים. אמנם הרמב"ם אומר שלכל הדברים
האלה יש איזה קשר קדום עם ע"ז, אבל בכל אופן - בפועל עכשיו זה לא עבודה
זרה.


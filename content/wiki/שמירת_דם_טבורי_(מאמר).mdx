---
title: "שמירת דם טבורי (מאמר)"
type: "מאמר"
---

**שאלה:** מה דעת הרב לגבי שמירת דם טבורי?

**תשובה:** מה שאוספים דם טבורי זה דבר רופאי אמיתי ולא רפואת אליל
ושטויות. כלומר, יכול להיות שיהיו לאדם מחלות ובעזרת אותו דם טבורי יהיה
אפשר לרפא אותו. יחד עם זאת, הסיכוי שיהיה לו שימוש באותו דם טבורי הוא
נמוך מאוד. עדיין לא הוכח שדם טבורי מחזיק מעמד מעבר לשנות העשרים של אותו
אדם, והסיכוי לקבל את המחלות האלו נמוך מאוד. שמא תאמר: מה זה משנה? זה
שווה לאדם להבטיח את עצמו מבחינה רפואית אפילו נגד סיכוי נמוך מאוד.

אלא שאולי עדיף להשקיע את הכסף הזה בתחום רפואי אחר, כי יש סיכונים רפואיים
יותר גדולים מזה. לכן, ניתן פיתרון אמצעי: במקום שאדם ישמור את הדם הטבורי
שלו, מה שעולה כמה אלפי שקלים, אפשר לתרום את הדם הטבורי לבנק כללי, שזה
חינם. אז הסיכוי שהתרומה תביא תועלת הוא יותר גדול וגם האדם עצמו יותר מוגן
אם יצטרך. לסיכום: אם כבר שומרים דם טבורי, ראוי לתת את זה לבנק כללי.


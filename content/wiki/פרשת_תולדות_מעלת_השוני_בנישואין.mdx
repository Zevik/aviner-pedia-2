---
title: "פרשת תולדות: מעלת השוני בנישואין"
type: "מאמר"
---

## פרשת תולדות: מעלת השוני בנישואין

\[עריכה: יוסף אברמסון\]

אנו רואים כי ליצחק ורבקה לקח הרבה זמן עד שהיה להם ילד. זה קרה בגלל שהיו
הפוכים באופיים. מסביר המהר"ל: יצחק- זה עבודה, ורבקה- זה גמילות חסדים.
רבקה רצה אל הבאר ואל השוקת שזה חסד גדול. יצחק, לעומת זאת, הוא כולו עבודת
ד' עד כדי מסירות נפש. נמצא אם כן שהם הפוכים (מהר"ל דרך חיים, פירוש על
מסכת אבות פרק א' משנה ב' "על התורה ועל העבודה ועל גמילות חסדים") .

לכאורה אם הפוכים ומתחתנים זה לא טוב! צריך להיות דומים! זה נכון, אך מצד
שני, כאשר הם הפוכים הם משלימים. מההפכיות הזאת נולד יעקב אבינו. כפי
שאומרים חז"ל: "כי מיטתו שלמה"- הוא היה שלם כי היה מורכב משניהם.

"יעקב איש תם יושב אוהלים"- אוהל אברהם ואוהל יצחק. יצחק- דין, עבודה.
אברהם- חסד, כמו רבקה. כאשר ההורים שונים זה גורם לקשיים, מתחים וויכוחים.
מצד שני זה גורם לשלמות כי הצאצאים מקבלים תכונות מגוונות משני ההורים וכך
יוצאים עשירים בתכונות.

- פורסם בשאילת שלמה 303


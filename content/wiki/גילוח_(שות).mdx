---
title: "גילוח (שו\"ת)"
type: "שו\"ת"
---

\[מקורות ע"י הרב מרדכי ציון\]

**זקן לא מתוקן**

ש: מדוע יש מתלמידי מרן הרב קוק שלא מתקנים את זקנם?

ת: כל אחד ועניינו. זה לא משהו מיוחד לתלמידי מרן הרב קוק.

ש: מהי המשמעות?

ת: כתוב בזוהר שלא לגעת בזקן בכלל (נשא קל).

ש: האם יש מעלה להחמיר?

ת: לפי הזוהר. מרן הרב קוק אמר פעם לתלמיד חכם שלא לעגל או לסדר את זקנו.
נשאל הג"ר חיים מוולוז'ין, איך הוא מתקן את זקנו כנגד דברי הזוהר, אמר:
"עיין בזוהר שלי". בגליון היתה המילה: "בתער". כלומר, מה שאסור לגעת בזקן
הכוונה בתער (אגרות ראיה ח"ב עמ' קא).

**הרמח"ל גידל זקן**

ש: למה יש אומרים שהרמח"ל לא גידל זקן?

ת: כבר בזמנו טענו עליו כך. והוא כותב לרבו רבי ישעיהו בסן שזה לא נכון וכן
יש לו זקן. הר"י אירגאס, שמע שאין לו זקן, וניסה להסביר. אבל הוא לא ראה
אותו. אך באמת היה לו זקן. עיין אגרות הרמח"ל.

**סכין גילוח**

ש: האם מותר לי לתת לחבר חילוני סכין גילוח שקיבלתי מהצבא?

ת: לא. לפני עוור. מסייע.

**מעלות גידול זקן**

ש: מה המעלות של גידול זקן?

ת: זו שלמות פניו של היהודי. ב. בעיות הלכתיות קשות של מכונת גילוח (עי' ס'
הדרת פנים זקן. ומה שהג"ר משה פיינשטיין לא רצה לכתוב תשובה בשו"ת אגרות
משה להתיר את השימוש במכונת גילוח, הוא מטעם שהיה סובר שהגם שאין כאן לאו
של השחתה מ"מ צורת היהודי הוא רק בזקן! מגד גבעות עולם עמ' צו).

ש: שמעתי שעל הזקן יש צינורות שפע. הרי גם בלי זקן יש שפע?

ת: על ידי זקן יש תוספת שפע. אבל אלו נסתרות שלא שייכות לנו.

**זקן לא אסטטי**

ש: אני נער וצומח לי זקן אבל הוא לא נראה אסטטי. האם להוריד כדי שלא יהיה
חילול השם שיגידו שדתיים כך נראים?

ת: לא. זה טוב מאוד. שקר היופי החיצוני וחסר ערך.


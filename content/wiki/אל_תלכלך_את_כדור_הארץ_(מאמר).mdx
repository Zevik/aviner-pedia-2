---
title: "אל תלכלך את כדור הארץ (מאמר)"
type: "מאמר"
---

ש: שמעתי שהפרלמנט האירופי החליט על איסור יצירת כלים חד פעמיים מפלסטיק,
כלי מזון, ואפילו קשים ומקלוני אוזניים. זה יחול בעוד שנתיים. זו לא דאגה
אקולוגית מוגזמת?

ת: ודאי לא. כדור הארץ הולך ומזדהם ובמיוחד האוקיאנוס, לשם מגיעים 80%
מהפסולת בדרכים שונות?

ש: אבל האוקיאנוסים הינם ענקיים, ומכסים 3\2 של כדור הארץ, אז מה יש לחשוש?

ת: גם כמות פסולת הפלסטיק היא ענקית. 8 מיליון טון נזרקים לים כל שנה, כך
שיש כבר 150 מיליון טונות.

ש: זו בעיה אסטטית?

ת: לא רק, אלא בעיקר, הריגת בעלי חיים ימיים, דגים, ציפורים וצבים. כל שנה
נהרגים מאה אלף. יש באוקיאנוס יותר פלסטיק מאשר מזון לדגים, אז הם אוכלים
פלסטיק.

ש: ודרכם גם אנו אוכלים פלסטיק?

ת: כן. במידה מסויימת. יש פלסטיק במים, באוויר, במזון, בגוף האדם.

ש: והפלסטיק לא מתפרק עם הזמן?

ת: כן. אחרי 100 עד 500 שנה! יש מחקרים על ייצור שקיות פלסטיק מחומר צמחי
מתפרק כגון עמילן תירס. זה יפתור את בעיה. בינתיים מייצרת כל שנה 500
מיליארד שקיות, וכמחציתם מגיעים לים. הקיצור, הפלסטיק מרעיל את האוקיאנוס.

ש: אבל לא רואים פלסטיק צף על פני המים?

ת: נכון. הוא במעמקים. אך יש גם יבשת שמינית, אי של זבל.

ש: עד כדי כך?!

ת: כן, בין קליפורניה להוואי, בגודל של מיליון וחצי קמ"ר.

ש: למה דווקא שם?

ת: זה תוצאה מן הזרמים הימים, Ocean Gyres, מערבולות מים ענקיות. הפסולת
מכל האוקיאנוסים מתרכזת שם.

ש: גם בים התיכון?

ת: כן, לצערנו, במיוחד שזה ים די סגור.

ש: אז מה אנו יכולים לעשות בארצנו?

ת: כמה עצות.

1\. חקיקה שתטיל על היצרן של אריזות פלסטיק את עלויות הטיפול בפסולת.

2\. למעט כמה שאפשר השימוש בכלי פלסטיק חד פעמיים.

3\. לא לזרוק בטבע, ולא בשפת הים, ולא ברשות הרבים, אלא בפח האשפה,וכמה
שאפשר בפח אשפה למיחזור.

4\. אם אתה רואה לכלוך מפלסטיק ברשות הרבים, תרים ותזרוק לפח. זה לא בושה.
זה כבוד. אדרבה ,"זבל, מי שמלכלך".

ש: כך הוא על פי ההלכה?

ת: ודאי. אסור להזיק גם לאדם פרטי גם לרשות הרבים.

- פורסם בשאילת שלמה 599


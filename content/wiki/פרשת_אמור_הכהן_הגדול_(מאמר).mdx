---
title: "פרשת אמור: הכהן הגדול (מאמר)"
type: "מאמר"
---

הכהן הרגיל אינו מתחתן עם גרושה ואילו הכהן הגדול גם אינו מתחתן עם אלמנה.
מה הבעיה? מה החסרון בגרושה ומה החסרון באלמנה? מה חטאו ומה פשעו? תשובה:
לא חטאו ולא פשעו. אלא יש להם צלקות. לאלמנה יש צלקות כי מת בעלה. גם
לגרושה יש צלקות. אמנם היא אומרת בגירושין "ברוך שפטרני". אבל בכל זאת יש
לה צלקות מזה.

לעומת זאת הכהן הגדול אמור להיות כל כולו נתון לכלל ישראל. הוא לא יכול
לקחת על עצמו גם את הצלקות של אשתו. אדם רגיל כן יכול. לכולנו יש צלקות
מסיבות שונות וכאשר מתחתנים מקבלים אותם באהבה ובשמחה. הכהן הוא כלל ישראלי
ואילו הכהן הגדול הוא "סופר" כלל ישראלי! אנחנו גם כלל ישראל. אלא שאנו
קודם כל אישים פרטיים המקבלים את השני עם הצלקות שלו ונזהרים מאוד שיהיה לו
טוב, נעים ונחמד.

- פורסם בשאילת שלמה 543


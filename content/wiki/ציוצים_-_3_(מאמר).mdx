---
title: "ציוצים - 3 (מאמר)"
type: "כללי"
---

ש: למה אין לאשה לעסוק בפוליטיקה, הרי דבורה הנביאה הנהיגה האומה?

ת: אנו שמחים שאתה קורא תנ"ך, ועוד יותר נשמח אם תקרא גם את הפירוש של
התורה שבעל פה: גמרא, רמב"ם, תוספות. גם את מרן הרב קוק.

------------------------------------------------------------------------

ש: אם אין לאשה לעסוק בפוליטיקה, למה בעבר הרב אמר להצביע למפלגת הבית
היהודי, כאשר היתה שם אשה?

ת: מה שנקרא הרע במיעוטו, לעומת שאר מפלגות, או בלשון הפוסקים להציל מה
שאפשר להציל.

------------------------------------------------------------------------

ש: קריין רדיו ציטט ביחס לרב את דברי הרצל שיש להחזיק את הרבנים בתוך בתי
הכנסת.

ת: להרצל יש זכות גדול של הרמת הדגל של התחיה הלאומית. אך באשר לתורה, יש
ללמד עליו זכות, כי הוא היה סוג של תינוק שנשבה.

------------------------------------------------------------------------

ש: האם יש ערך לרפואה על פי הרמב"ם?

ת: לא. הוא לא קיבל אותה מן השמים אלא מרופאים כגון גלינוס, כפי שהוא מציין
בכתביו הרפואיים. ויש לנו ללכת על פי רופאי זמננו.

------------------------------------------------------------------------

ש: יש סימן מי מתאים להיות תלמיד חכם?

ת: כל אחד יכול, אם ירצה. רמב"ם הלכות ת"ת פ"ג. אך לא בהכרח תלמיד חכם שזהו
מקצועו. ובעתיד נהיה כולנו תלמידי חכמים.

------------------------------------------------------------------------

שאלה: עתה מועברת הודעה בוואצאפ שהרבי מלובביץ התגלה לרב שלמה אבינר
והודיעו שהמשיח קרב ובא. זה אמת?

תשובה: לא.


---
title: "שו\"ת סמס - דף קי' (שו\"ת)"
type: "שו\"ת"
---

**קינואה בפסח**

**שאלה:** האם מותר לאשכנזים לאכול קינואה בפסח?

**תשובה:** לשיטת הגר"מ פיינשטיין (שו"ת אגרות משה או"ח ג סג) מותר כי לא
היה קיים בזמן שהחל המנהג אצל הראשונים. אבל רוב פוסקים לא קיבלו שיטה זו
(שו"ת אבני נזר או"ח שעג. שו"ת מלמד להועיל א פח) ושו"ת מנחת יצחק (ג קלח).

**מקרר לפסח**

**שאלה:** האם חייבים לנקות תחת מקרר לפסח אם קשה מאוד להזיז?

**תשובה:** לא חייבים.

**כיבוד הורים**

**שאלה:** מה עדיף, ללכת לשיעור תורה או לעזור לאימי בניקוי פסח?

**תשובה:** ודאי לעזור. זו מצוה שאי אפשר לעשות על ידי אחרים. מועד קטן ט.

**גניזה**

**שאלה:** האם יש לגנוז את עלוני פרשת השבוע?

**תשובה:** כן. יש שם דברי תורה.

**זוג בלי ילדים**

**שאלה:** זוג שנשואים עשר שנים בלי ילדים וחיים באהבה צריכים להתגרש?

**תשובה:** נפסק בשולחן ערוך שלא. רמ"א, וכן גם ספרדים, עיין אוצר הפוסקים
(שו"ע ורמ"א אה"ע א ג. קנד י – רשם מ"צ).

**סעודה שלישית**

**שאלה:** אני מדריך בתנועת נוער ובגלל זה מפסיד סעודה שלישית כל שבת. מה
לעשות?

**תשובה:** לאכול קצת לפני הפעילות. אפשר אחר חצות. לכל הפחות דבר קטן.

**ברכה אחרונה**

**שאלה:** אם שכחתי לברך ברכה ראשונה, עליי לברך ברכה אחרונה?

**תשובה:** ודאי.

**ניסיון העקידה**

**שאלה:** אולי בניסיון העקידה, ד' רצה שאברהם אבינו יסרב ולא יציית באופן
עוור?

**תשובה:** תאוריה ישנה ומטופשת של עמי-הארץ שאפילו לא קוראים פסוקים: עתה
ידעתי כי ירא אלהים אתה ולא חשכת את בנך... יען עשית את הדבר הזה ולא חשכת
את בנך את יחידך.

**פגם הברית**

**שאלה:** חטאתי בפגם הברית. כיצד אני מתקן?

**תשובה:** לחדול. והקושי הכרוך בזה גם יכפר על העבר.

**גלעד שליט**

**שאלה:** שמעתי שאביו של גלעד שליט הוא גוי. האם היה צריך לשחררו?

**תשובה:** אז הוא יהודי וחובה לשחררו. אגב, יש גם לשחרר חייל שלנו שהוא
גוי. אבל גם יהודי לא משחררים בכל מחיר.

**עזרה לאשתו**

**שאלה:** מה עדיף ביום ששי ללמוד תורה או לעזור לאשתו?

**תשובה:** לעזור מה שהיא צריכה (פעם שאלו את הגרי"י קניבסקי על אברך שאשתו
התלוננה שאינו עוזר לה ביום שישי, האם צריך להוכיחו ע"ז? ענה: ביום שישי
צריכים גם ללמוד ולא להתבטל, אבל צריך גם שהאשה לא תראה עצמה כשפחה בבית,
צריך גם לעזור, הוא לא לקח שפחה. הליכות והנהגות לבעל קהילת יעקב עמ' יז-יח
– רשם מ"צ).

**ריפוי באנרגיה**

**שאלה:** האם אפשר להתרפא על ידי אנרגיות?

**תשובה:** הבל.

**לשון הרע**

**שאלה:** האם על אנשים מפורסמים יש איסור לשון הרע?

**תשובה:** ודאי.

**גידול שער**

**שאלה:** האם מותר לבן לגדל שער כדי לתרום לחולי סרטן?

**תשובה:** ודאי לא. מצוה הבאה בעבירה.

**מיסים**

**שאלה:** גילינו שבעל ההסעה שלנו אינו משלם מיסים. מותר להמשיך לנסוע
איתו?

**תשובה:** ודאי לא.

**קבוצת כדורגל**

**שאלה:** האם אפשר לאהוד קבוצת כדורגל?

**תשובה:** הבל.

**שנים עשר הצעדים**

**שאלה:** האם תכנית שנים עשר הצעדים היא שיטה טובה כדי להתמודד עם חוסר
אונים?

**תשובה:** כן. שיטה טובה של קבוצות תמיכה עבור מכורים לאלכוהול A.A.,
לסמים N.A., להימורים G.A., לאכילה כפייתית O.A..

**שלום לאביו ולרבו**

**שאלה:** מותר לי לשאול את אבי או רבי מה שלומך?

**תשובה:** כן דרך כבוד: מה שלומך אבא? מה שלום הרב?

**פדיון הבן**

**שאלה:** כיצד מחשבים שלושים יום לפדיון הבן?

**תשובה:** תמיד חל יומיים אחר כך בשבוע.

**מוזיקה בסלולרי**

**שאלה:** כאשר מישהו מטלפן לסלולרי שלי, עד שאני עונה הוא שומע מוזיקה,
וזה עולה לו כסף. מותר לי?

**תשובה:** לא. אתה גורם לו להוצאות בלי שביקשת רשותו.

**השגחה פרטית**

**שאלה:** אם הכל מן השמים, אז למה ד' מעניש מי שעושה רע, הרי ממילא זה
צריך לקרות?

**תשובה:** ההשגחה הפרטית אינה סותרת את הבחירה החופשית של האדם. נושא
מורכב לסמ"ס. עיין הרמב"ם הלכות תשבוה סוף פרק ה.

**שבח גוי**

**שאלה:** האם אסור לשבח גויים על ענינים של התקדמות מוסרית?

**תשובה:** על דברים כאלה מותר. כגון ברכות ג, משבח אני את הפרסיים.

**קוסם**

**שאלה:** מותר להזמין לבית ספר קוסם שפועל בזריזות ידיים?

**תשובה:** מחלוקת. שו"ת יחוה דעת (ג סח) אוסר. שו"ת עשה לך רב מתיר (ב
מד). אפשר להקל אם הקוסם יגלה כיצד הוא פועל (ע' חכמת אדם פט ו. שו"ת יביע
אומר ה יו"ד יד. שו"ת אגרות משה ג מד. שו"ת בצל החכמה ד יג – רשם מ"צ).

**קניון**

**שאלה:** שמעתי שאסור ללכת לקניון. למה?

**תשובה:** אין זה מקום צנוע. ללכת רק אם צריך.

**צער בעלי חיים**

**שאלה:** האם תרומה ל"תן לחיות לחיות" היא מעשר כספים?

**תשובה:** לא. מעשר כספים הוא לעניים.

**יתום**

**שאלה:** יש ילד יתום שרוצה להיות חבר שלי. אבל כיוון שמרכל עליי, איני
מעוניין. יש לי עוון?

**תשובה:** לא. כיון שאינך מציק לו.

**ביצים של גוי**

**שאלה:** האם מותר לאכול ביצים שהתבשלו במלון לא יהודי בחוץ לארץ?

**תשובה:** לא. אולי הכלי לא כשר. וגם איסור בישול גוי.

**תיאטרון מעורב**

**שאלה:** מותר להכין הצגת תיאטרון בו משתתפים גברים ונשים כאשר הכל
בצניעות?

**תשובה:** עצם הקירבה הזאת אינה צנועה. הרי יש להתרחק מאוד מאוד. קיצור
שו"ע קנב ח.

**מצה שמורה**

**שאלה:** יש חובה לאכול מצה שמורה?

**תשובה:** זו חומרה לשיטת הגר"א שגם בשאר ימי הפסח מקיימים מצוה באכילת
מצות, אבל רוב פוסקים אומרים שיש חיוב לאכול רק 4 זיתים בליל הסדר, 2 על
המצה, 1 על הכורך, 1 אפיקומן.

**הסבה**

**שאלה:** מה הזוית שיש להסב בליל הסדר?

**תשובה:** על המרפק שיהיה נוח.

**מטאטא לפסח**

**שאלה:** ראיתי בחנות מטאטא כשר לפסח. יש דבר כזה?

**תשובה:** אפשר להשתמש במטאטא הרגיל, רק לנקותו קצת.

**מניות חמץ**

**שאלה:** האם מותר להחזיק מניות מחברה בחוץ לארץ היוצרת מזון?

**תשובה:** כן. אפילו מזון לא כשר או מזון חמץ, כי אין זו בעלות בחברה אלא
חוב של החברה אליך.

**חמץ אחר הפסח**

**שאלה:** האם אפשר להתיר חמץ שעבר עליו הפסח על סמך הביטול?

**תשובה:** מחלוקת אחרונים. אפשר להתיר אם יש עוד סניף להתיר. ביה"ל תמח.

**מצה רטובה**

**שאלה:** האם מותר לאכול מצה רטובה?

**תשובה:** כן. יש נמנעים ממצה שרויה, אך זו חומרה, במיוחד בימינו שאין
כיסי קמח בתוך המצות.

**קטניות ופיקוח נפש**

**שאלה:** אני אשכנזי. אם אין מה לאכול, אפשר להקל בקטניות?

**תשובה:** ודאי. פיקוח נפש דוחה קטניות.

**עוגיות יין**

**שאלה:** האם מותר לאכול עוגיות פפושדו בפסח?

**תשובה:** אשכנזים לא אוכלים מצה עשירה. לספרדים, הגר"ע יוסף מתיר וכן
יעשו תלמידיו, הגר"מ אליהו אוסר וכן יעשה תלמידיו, ומי שלא תלמיד של זה או
זה יעשה כרצונו.

**עוגיות יין אחר הפסח**

**שאלה:** מותר לאכול עוגיות יין שעבר עליהן הפסח?

**תשובה:** כן. חמץ שעבר עליו הפסח הוא איסור מדרבנן, ועוגיות יין הן
מחלוקת, וספק מדרבנן להקל.

**קטניות אחר פסח**

**שאלה:** האם מותר לאשכנזי לאכול קטניות שעבר עליהם הפסח?

**תשובה:** כן. אינן חמץ.

**פלסטלינה**

**שאלה:** האם מותר לילדים לשחק בפלסטלינה בפסח?

**תשובה:** כן. אינו חמץ, כי נפסל לאכילת כלב. ובחול המועד מותר לילדים
לילדים בה כי זו מלאכת הדיוט לצורך המועד.

==

==


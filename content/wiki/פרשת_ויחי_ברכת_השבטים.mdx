---
title: "פרשת ויחי: ברכת השבטים"
type: "מאמר"
---

## פרשת ויחי: ברכת השבטים

\[עריכה: יוסף אברמסון\]

יש לתמוה מדוע יעקב אבינו נתן לכל שבט ברכתו. הרי ראינו שהיה מתח בין
השבטים! האם לא יותר טוב כי כל עם ישראל יהיה עם אחד?!

תשובה: זה בלתי אפשרי. לכל אדם יש אופי ולכל שבט יש אופי. לא ניתן לכפות
אחידות. אע"פ שאם נשאל רב "האם אתה בעד אחדות"? יגיד בודאי אני בעד אחדות.
אבל איזו אחדות...אחדות כמוני! כלומר הרצון שתהיה אחדות מביאה מתחים. אלא
צריך שכל אחד יהיה עצמו אבל יסתדרו "יחד".

אי אפשר לאדם א' לכפות את אופיו על אדם ב'. אי אפשר שבני הזוג יכפו את
אופיים אחד על השני. וגם על הילדים לא ניתן לכפות אופי. אלא כל אחד עם
אופיו. לכפות אופי זה כמו שתל זר. שכביכול בא להציל את האדם אבל הגוף נלחם
בו ומנסה לדחות אותו החוצה כאוייב. אלא כל אחד יהיה עצמו ונסתדר יחד.

- פורסם בשאילת שלמה 310


---
title: "שלושת החטופים - שו\"ת"
type: "מאמר"
---

**שו"ת סמס - בעקבות חטיפת הנערים**

לאן הלכו התפילות

ש: לאן הלכו כל התפילות, התהילים, המשניות, המעשים טובים, שהיו לזכות
החטופים שנרצחו?

ת: לאותו מקום שהלכו כל התפילות בזמן השואה, ואלפים שנות גלות, וכל החולים
והסובלים, תפילה לא הולכת לאיבוד, אבל אנחנו לא עובדי עבודה זרה הסוברים
שתפילה היא קסם הכופה משהו על איזה אל. עבודת ד' זה לא מסחר.

שלושת החטופים

ש: מה מספרים לילדים קטנים בגן על רצח החטופים, ולילד בכיתה א?

ת: דברים עמוקים ורגישים כאלה, אי אפשר מתוך אמת קנויה, אלא אמור מה שאתה
מבין ואתה מרגיש, ודברים היוצאים מן הלב נכנסים אל הלב.

קיצו של אדם

ש: זה נכון שכאשר הגיע קיצו של אדם שנגזר עליו מד', הוא בטוח ימות, ולד'
שליחים רבים לעשות זאת?

ת: נכון. כתוב במקומות רבים כגון נדרים מא א, על איש הגדול שפרדה קטנה
העיפה אותו לנהר, והעקרב שעבר את הנהר על גב צפרדע.

ענישה קולקטיבית

ש: האם מותר ענישה קולקטיבית על הערבים עקב רצח החטופים?

ת: באופן פשוט אין לפגוע בערבי אחד על פשיעת ערבי שני. אך במלחמה כמו
במלחמה. כלל זה מקובל גם אצל הגויים. הרי במלחמת עולם השנייה, בעלות הברית
הפגיזו את ברלין והרגו שכונה אחר שכונה עד שהגיעו לבונקר של היטלר ימ"ש ואז
הוא התאבד. בכיבוש של ברלין בעלות הברית הרסו את כל העיר ונהרגו בה שני
מיליון אנשים ואף אחד לא אמר כלום כי הבינו שאין ברירה. זה מה שקרל פון
קלוזביץ, התאורטיקן של המלחמה, קורא "המלחמה הטוטלית". כלומר, אני מעדיף לא
להילחם אבל אם נאלצתי להילחם, אני חייב להילחם בצורה הכי הרסנית, שחוסכת לי
נפשות וציוד. וכבר אמר שאול המלך לקיני (שמואל א טו ו): "לכו סרו רדו מתוך
עמלקי פן אוספך עמו". כלומר, אעפ"י שאתה חבר שלי, אם אתה שם, אני עלול
לפגוע בך. וקל וחומר כשמחבלים מתחביאים בתוך האוכלוסיה, אם אנשים חפים מפשע
ייפגעו, הם אשמים ולא אנחנו. אנחנו בעד טוהר הנשק ולחסוך חיי אזרחים. אבל
אלו אזרחים? האזרחים שלנו המותקפים.

עבודה עם ערבים

ש: במקום עבודתי יש ערבים. אחרי החטיפה והרצח, כבר איני יכול לעבוד איתם
ולא יכול להסתכל עליהם...

ת: עשה ככוחך וזכור שלא כל הערבים רוצחים.

דין מוות מחבלים

ש: האם על פי תורה יש לגזור דין מות על מחבלים?

ת: כן. א. שלא ירצחו שוב, כי להם דין רודף. ב. שאחרים יראו וייראו ולא
יזידון עוד. אך למעשה, בענינים אלה, הממשלה מחליטה בשם כל עם ישראל (שו"ת
אגרות משה חו"מ ב סח – מ"צ).

רצח החטופים

ש: מה תגובת הרב על רצח החטופים?

ת: הערבים פחדנים חלשים בזויים וכושלים כבר כמה מאות שנים, גם בתחום הצבאי,
גם בתרבותי, גם בכלכלי, גם במשפחתי וגם במוסרי. שלוש מאות וחמישים מליון
ערבים מסביב הנתמכים על ידי מיליארד נוצרים ומיליארד מוסלמים מפחדים ממדינת
ישראל כבר ארבעים שנה ולא מעיזים לצאת למלחמה. הם מקנאים במדינה הצעירה
המוסרית והמצליחה, ולכן הם רוצחים נערים.

מוות לערבים

ש: למה אסור לומר מוות לערבים?

ת: כי אין זה נכון. רק לרוצחים ועוזריהם מגיעה מוות.

ש: מה המקור?

ת: לא תרצח.


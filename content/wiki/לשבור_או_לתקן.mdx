---
title: "לשבור או לתקן"
type: "מאמר"
---

## לשבור או לתקן

\[מ"ראש יהודי"\]

כאשר אין אמון - הילד נושר, הוא זורק הכל והוא בחוץ. כיצד נבנה אמון מחדש?
מסופר בגמרא: "הנהוּ בריוני \[הבריונים הללו\] דהוו בשבבותיה דרבי מאיר
\[שהיו בשכנותו של רבי מאיר\] והוו קא מצערו ליה טובא" \[והיו מצערים אותו
הרבה\]. רבי מאיר היה רב גדול וקדוש, והם הציקו לו ולעגו לו. "הוה קא בעי
רבי מאיר רחמי עלויהו כי היכי דלימוּתו" \[היה רבי מאיר מבקש עליהם רחמים
שימותו\]. במצבם – טוב יותר שימותו, ממילא אינם עושים שום דבר קונסטרוקטיבי
בעולם. זה לטובתם! "אמרה ליה ברוריה דביתהו \[אמרה לו ברוריה אשתו\], "מאי
דעתך, משום דכתיב 'יתמוּ חַטָאים'", \[אתה לומד זאת מן הפסוק הזה?\] אמר לה –
כן. החוטאים הגדולים צריכים להיעלם מן הארץ, אין בהם תועלת. אמרה לו
ברוריה: "מי כתיב חוטאים?" \[האם כתוב חוטאים?\], "חַטָּאים" כתוב \[ריבוי של
חטא, לא של חוטא\]. "ועוד, שפיל לסיפיה דקרא? \[הסתכל בסוף הפסוק, מה כתוב
שם?\]: 'ורשעים עוד אינם'". לכאורה, זו חזרה מיותרת, כפילות: יִתַמו חטאים מן
הארץ ורשעים עוד אינם. אלא כיוון שיִתַמו חַטָּאים, ממילא לא יהיו עוד רשעים.
"אלא, בעי רחמי עליהו דלהדרו בתשובה" – בקש עליהם רחמים שיחזרו בתשובה,
וממילא כבר לא יהיו רשעים. "בעא רחמי עליהו והדרו בתשובה" \[ביקש עליהם רבי
מאיר רחמים וחזרו בתשובה\] (ברכות י א). היתה מחלוקת בין התנא לבין אשתו:
האם יש תקנה ויש להתפלל או שאין תקנה ומיתתם היא תקנתם. רבי מאיר קיבל את
דעת אשתו, וביקש עליהם רחמים. יש תקנה.

- פורסם בשאילת שלמה 248


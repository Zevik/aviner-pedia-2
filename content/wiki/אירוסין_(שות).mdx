---
title: "אירוסין (שו\"ת)"
type: "שו\"ת"
---

## שאלות שונות בנושא האירוסין

**טבעת אירוסין**

ש: מהי ההלכה לגבי טבעת אירוסין? צריכה להיות מכסף? מזהב? מורכבת?

ת: אין שום הלכה כי לא צריך טבעת אירוסין כלל. אדרבה, זו המצאה חדשה. רק
להזהר לא לתת בפני עדים שלא יהיה חשש קידושין (שם אריה ס' קיג).

ש: אז כיצד להציע נישואים?

ת: המצאה חדשה. אלא הבחור והבחורה שנפגשים למטרת שידוכים מחליטים יחד
להתחתן.

**הצעת נישואים**

ש: מה המקור של כריעת ברך בהצעת נישואים? זה פסול?

ת: אין מקור. אסור מפני חוקות הגויים.

**צלחת ארוסין**

ש: מותר לכתוב על צלחת ארוסין פסוק "וארשתיך לי לעולם" ?

ת: לא, כי אסור למחוק פסוק (שו"ע יו"ד רפג ד).

**ביטול אירוסין**

ש: ביטלתי ארוסים כי גיליתי דברים חמורים על ארוסי שהסתיר ממני. אמרו לי
שאם לא יסלח לי, זה יעכב את זיווגי בעתיד, אך הוא לא סולח לי.

ת: א. זה לא מעכב שום זיווג. ב. הוא צריך לבקש סליחה על שרימה אותך. ג.
החמרת לבקש סליחה את, ד' יברך אותך.

**הדרכת חתנים**

ש: איפה אני יכול למצוא הדרכת חתנים חינם?

ת: איני יודע. גם איני יודע איפה יש אולם חתונות חינם, שירותי הסעדה חינם,
תזמורת חינם וצלם חינם. אולי לבקש מחבר או ממכר.

**ארוס בבית ארוסתו**

ש: האם מותר לארוס להתארח ולישון בבית הורי ארוסתו?

ת: זה לא טוב, בגלל ריבוי שיחות נפש מעבר למידה. סכסוך משפחתי

ש: במקרה של סכסוך במשפחה לפני החתונה, האם להיצמד לדעותיו של ארוסי או
לדעת הוריו כאשר אני "בין לבין"?

ת: תמיד לעשות חזית אחידה עם ארוסיך לפתרון כל הבעיות (מדין אשתו כגופו).

**ריב בין מאורסים**

ש: מאז שהתארסנו אנו רבים כל הזמן?

ת: זו תופעה טבעית לא נדירה, אך יש לטפל בה, וללכת עתה ליועץ נישואים.

**כיסוי ראש**

ש: ארוסי לא רוצה שאכסה ראשי. זה דוחה אותו. מה לעשות?

ת: נישואים הם ויתורים הדדיים. בזה עליו לוותר לך. אם לא מבין, אז ללכת יחד
לייעוץ נישואים.

**ארוסה או אבא**

ש: אבי רוצה משהו בחתונה וארוסתי מתנגדת. מה לעשות?

ת: החליטו יחד – אתה וארוסתך.

**החזרת מתנות אירוסין**

ש: במקרה של ביטול אירוסין, האם יש להחזיר את המתנות?

ת: כן. הן ניתנו על דעת שיתחתנו. שו"ע אה"ע נ ד (וכן הרב דב פרופ' פרימר
בלב נדיב צד – מ"צ).

**יוזמה**

ש: התארסנו אך יש דבר שמפריע לי. ארוסתי תמיד מחכה שאני אתקשר ולא יוזמת
מעצמה.

ת: א. אכן זה חסרון. אך הוא קטן. לא לקחת ללב. ב. לדבר איתה על זה.

**פגישה אחרי אירוסין**

ש: אנו לא נפגשים בין אירוסין לנישואין, כפי שראינו בפוסקים. אבל האם מותר
לטלפן ולהתכתב?

ת: כן. האיסור בגלל הסתכלות, אך בכתיבה וטלפון אין הסתכלות.


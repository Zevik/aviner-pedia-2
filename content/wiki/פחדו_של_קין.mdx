---
title: "פחדו של קין"
type: "שו\"ת"
---

שאלה: מדוע קין אומר לקב"ה שהוא מפחד שיהרגו אותו בגלל שהוא רצח את הבל,
הרי לא היו אנשים בעולם מלבד אדם, חוה וקין?

תשובה: יש שתי אפשריות לבאר ממה פחד קין:

א. מהדורות הבאים. קין פחד שצאצאי הבל יהרגו אותו.

ב. היו יצורים אחרים שלא היו כמונו בצלם אלקים. כן כתב הספורנו על הפסוק
(בראשית ב, ז): "ויפח באפיו נשמת חיים ויהי האדם לנפש חיה" – היו לפני כן
בני אדם ,אך לא היה להם צלם אלקים. וכן כתב הספורנו על הפסוק (שם א, כו):
"נעשה אדם בצלמנו כדמותנו". וכן מזכיר מרן הרב קוק באגרות הראיה (ח"א עמ'
קה) בשם הזוהר (פ' ויקרא דף י) שהיו כמה מיני אנשים חוץ מהאדם שנאמר בתורה.
וכן כתב מרן הרב קוק בשמונה קבצים (ח"א עמ' תקצד) שהיו אנשים חוץ מאדם
הראשון, אבל הם לא היו בצלם אלקים.

- 

נלקח משאילת שלמה 93


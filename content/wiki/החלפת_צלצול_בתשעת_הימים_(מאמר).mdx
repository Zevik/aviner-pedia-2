---
title: "החלפת צלצול בתשעת הימים (מאמר)"
type: "מאמר"
---

**שאלה:** האם צריך לשנות את צלצול הפלאפון בט' הימים?

**תשובה:** כן, לכתחילה צריך לשנות אותו. \[וכן פסק הג"ר חיים קניבסקי בספר
'דולה ומשקה' (עמ' קצג) לגבי ספירת העומר.\] אם לא משנה אותו זה לא אסון,
כי זה בגדר של 'הנאה הבאה לו לאדם בעל כורחו' (פסחים כה, ב). כלומר, אינך
מתכוון להקשיב למוסיקה. קיים הבדל בין לשמוע ובין להקשיב, כשם שיש הבדל בין
לראות ובין להסתכל.

וכן בשנת אבלות אסור לאבל להקשיב למוסיקה, אך לשאר המשפחה אסור רק בתקופת
האבלות, והם יכולים להקשיב למוסיקה במשך השנה, ומה שהאבל שומע זה נקרא
'הנאה הבאה לו לאדם בעל כורחו'.


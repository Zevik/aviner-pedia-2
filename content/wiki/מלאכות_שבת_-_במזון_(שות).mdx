---
title: "מלאכות שבת - במזון (שו\"ת)"
type: "שו\"ת"
---

צורה למזון

ש: האם מותר לעצב את המזון כגון טחינה או בצל וביצה בצורה מיוחדת בשבת?

ת: אסור משום בונה. שמירת שבת כהלכתה יא יא-יב.

מתקן לייבוש חסה

ש: האם מותר בשבת להשתמש במתקן ייבוש חסה צנטריפוגלי?

ת: כן. אין זה גדר סחיטה, כי המים טפלים, גם נשארים במקצת, וגם זה דומה
לסוחט כבשים. עי' שו"ע או"ח שכ מ"ב כד.

ויטמינים בשבת

ש: האם מותר לקחת בשבת כדורים של ברזל?

ת: לא. זה כמו כל תרופה ואין זה דחוף. לכן לקחת לפני שבת ואחרי שבת (שערים
מצויינים בהלכה צא ב בקונטרס אחרון).

חימום מרק בשבת

ש: הוזמנתי לשבת למשפחה ששמה מרק על הפלטה לחימום בשבת. מותר לי לאכול?

ת: כן. כי מעשה שבת אסור מדרבנן, לכן ספקו מותר. ויש פוסקים שמתירים, רש"י
ורמב"ם, וכן נוהגים תימנים בלדים.

אותיות במאכל

ש: מותר בשבת לעצב מאכל בצורת אותיות או ציורים?

ת: לא. איסור בונה או כותב. אבל מותרות צורות פשוטות , כגון עיגול, רבוע,
כדור. פסקי תשובות תק א.

טחינה

ש: האם מותר להכין טחינה בשבת?

ת: אם התוצאה היא בלילה רכה נוזלית ואם הפעולה נעשית בשינוי (שמירת שבת
כהלכתה פ"ז).


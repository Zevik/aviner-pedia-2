---
title: "המזימה הנוצרית הגדולה (מאמר)"
type: "מאמר"
---

## המזימה הנוצרית הגדולה

\[ראיין: הרב מרדכי ציון\]

ש: אנו שומעים שלילה חריפה מצד גדולי תלמידי החכמים נגד אירועים נוצרים
וקבלת כסף נוצרי. האם אין כאן סכנה שחלפה. נכון שבעבר הנוצרים רדפו אותנו.
אבל עתה, הם ידידינו, אוהבי ישראל, כגון האוונגליסטים?

ת: לא נכון. אדרבה, יש לאוונגליסטים תכנית ניצור כל היהודים בחסות ועדת
לוזאן לאוונגליזציה עולמית, שהתכנסה בשנת תש"מ בתאילנד. הדו"ח נקרא "דו"ח
תאילנד" ופורסם בLausjanne Occasional Papers מס' 7.

ש: כל האוונגליסטים חותרים לניצור עם ישראל?

ת: קודם נזכיר שתרגום המושג אוונגליסט הוא :מחוייב לנצר אחרים. הנוצרים
אינם מרפים במאמציהם לנצר את עם ישראל, והיעד העיקרי של המיסיון הנוצרי הוא
ניצור היהודים בעולם כולו.

ש: למה דווקא היהודים?

ת: על פי האמונה הנוצרית, כל עוד לא יקבלו היהודים את יש"ו כמשיח,הוא לא
יוכל לקום לתחיה ולהציל את העולם. לכן כל נוצרי שלא פועל למען המגמה הזאת
הינו שותף לחורבנו של עולם.

ש: אבל זה לא מציאותי לנצר את כל עם ישראל! הם לא מודעים לכך?!

ת: יש להם תוכנית מחוכמת: לטשטש את הניגודים הטבעיים בין יהודים לבין
נוצרים, שמונעים מהיהודים להתנצר. באותו "דו"ח תאילנד" אפשר לראות את
תוכניתם המחושבת להחדרת נוצרים או יהודים שהתנצרו, באופן שיטתי לתוך החברה
היהודית. אפשר לפתוח: The Lausanne Covenant משנת תר"מ (1980 למנינם).

ש: והם מצליחים לנצר?

ת: לצערנו כן, עשרות אלפים בשנים האחרונות ,במיוחד באוכלוסיות חלשות מבחינה
כלכלית, נפשית או דתית – כלומר, ליברלים, רפורמים, חילוניים וקונסרבטיבים.
ב"ה לרוב היהודים יש נוגדנים חזקים מאוד, כי הדם היהודי שנשפך למיליונים על
ידי נוצרים עדיין רותח בקרבם. לכן הם החליטו שהמאמץ המיסיונרי צריך להתמקד
בטיפוח ידידות.

ש: כל זה בדו"ח לוזאן?

ת: כן.

ש: אז רק ידידות בלי הטפה נוצרית?

ת: כן הטפה מסיונרית ,אבל עדינה ומתחשבת וכמעט בלתי מורגשת, כלומר תשובות
למשאלות לב בנושאים מרכזיים בחיי היהודים. למשל אמונת השילוש מעוררת
התנגדות אצל היהודים, כיון שהם מאמינים באל אחד, לכן יש לומר להם שהאל האחד
מתגלה בשלוש צורות וזה יתקבל על דעתם.

ש: ומה ההוראות שלהם לגבי יש"ו?

ת: כיון שהיהודים לא מוכנים לקבל אל שהוא ילוד אשה, יש לומר להם שהוא גם
אנושי וקרוב וגם אלהי בנו של האלהים.

ש: מה החליטו להסביר לגבי בשורת הגאולה, האם רק לנוצרים או גם כוללת
יהודים?

ת: כתוב שם לא לומר שהיהודים הוחלפו על ידי הנוצרים, אלא שהגאולה היא גאולה
עולמית, גם ליהודים וגם לנוצרים, ואם היהודים רוצים להיות שותפים בה, עליהם
להתנצר, - וזה ידבר אל ליבם, כי כל יהודי ודאי ירצה את הגאולה העולמית.

ש: האם הברית הישנה הוחלפה על ידי החדשה?

ת: לא. האסטרטגיה היא לומר שהישנה נשארת, אבל אי אפשר להבין אותה אלא בעזרת
החדשה. כמובן, זו מצידם תחבולה מאוד מחוכמת.

ש: ומה בדבר מדינת ישראל והציונות?

ת: שאלה עדינה. הם מודרכים להשיב שהאל אוהב גם את היהודים וגם את
הפלסטינאים. יחד עם זה שיבת ציון משתלבת בגאולת העולם ובחזרתו השניה של
יש"ו. אם היהודים יאמינו בו, הוא יקום לתחיה ויגאל את כולם.

ש: האם גם היהודים שהתנצרו אמורים להיות שותפים?

ת: בודאי. על המסיונר להתייחס בכבוד רב וביחס שוויוני ליהודים שהתנצרו,
המכונים יהודים משיחיים, וליצור היכרויות רחבות בינם לבין יהודים. מותר
ליהודי משיחי להמשיך לקיים כל מיני מצוות, וכן לשמור על מראה של יהודי,
כלומר כיפה, זקן, פיאות, ציציות, ואשה עם כיסוי ראש ולבוש חרדי, וכן ילדים,
ואדרבה זה יסייע בידם לחדור ברכות בתוך היהודים, ולתת להם תחושה שגם אם
יתנצרו יוכלו להישאר יהודים.

ש: נחזור לערבים. לפי דו"ח לוזאן מדינת ישראל היא שלנו או של הערבים?

ת: יש שם ניסוחים זהירים. הם תומכים במדינת ישראל ודווקא התנצרות היהודים
תפתור את הסכסוך הישראלי-פלסטינאי. על המסיונר לדבר הרבה על שלום בין ערבים
ליהודים, כי זו סוגיה הקרובה לליבם של יושבי ציון. בכלל, על המסיונר להכיר
היטב את ההווי הציבורי, ולהיכנס עמוק לתוכו.

ש: זאת השיטה שלהם לחדור בציבור היהודי ולהשפיע?

ת: לא רק. יש שלשה סוגי סוכנים : א. סוכנים סמויים, שלא ידוע שהם מסיונרים,
אלא נראים יהודים. ב. סוכנים גלויים שיתקשרו ליהודים וידברו איתם. ג.
סוכנים המחלקים חומרי תעמולה, מומחים בהחדרת חומר מסיונרי. יש סוכנים
ייחודיים לכל סוג של ציבור: עולי רוסיה, עולי אתיופיה, חילוניים, מסורתיים,
דתיים-לאומיים, חרדים, קיבוצים, אוניבסיטאות, אזורי נדחים בארץ...

ש: מבצע צבאי...

ת: כן. אגב יש להם מגמה לשתול יהודים משיחיים גם בצה"ל כדי שיפעלו בקרב
החיילים. בכלל, במיוחד לפעול בחג ובחופשות, כאשר אנשים פנויים, לארגן אז
אירועים אומנותיים. כל הזמן לעמוד עם היד על הדופק ולשנות דרכי פעולה לפי
המציאות, ולהתעדכן מה מוצא מסילות לליבם של יהודים. כך יתבצע ניצור גדול
ומאורגן, ובמיוחד בארץ ישראל.

ש: יש כמה ארגונים?

ת: הרבה מאוד, ויש לדאוג לתאום מושלם ביניהם. זה כולל כל מיני "נוצרים
אוהבי ישראל".

ש: נורא! ומה עם הקרן לידידות יהודים-נוצרים?

ת: זה גם נורא. אבל זה נושא אחר. הוא לא פועל מטעמם.

ש: ולסיכום?

ת: זו תוכניתם, להתערב בתוך החברה הישראלית ולהדביק אותה מבפנים בנגיף
הנוצרי. עלינו לעמוד על המשמר ולא להיות נאיביים.

- פורסם בשאילת שלמה 406


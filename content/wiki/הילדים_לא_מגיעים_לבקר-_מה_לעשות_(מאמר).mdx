---
title: "הילדים לא מגיעים לבקר- מה לעשות? (מאמר)"
type: "מאמר"
---

**שאלה:** כל הילדים שלי מאוד עסוקים בחיים שלהם – עובדים קשה, עובדים
מאוחר, ויש להם משפחות וכדו', ולכן הם כבר לא מבקרים, כמו פעם. מה לעשות?

**תשובה:** הרבה פעמים עושים ההפך. כלומר, הסבא והסבתא נוסעים לבקר את
הילדים. אני אישית נוהג כך. אני לא יכול לדרוש מהילדים שלי שיבואו אלי. הם
עובדים קשה, ויש להם ילדים ותינוקות, כך שלנסוע בשבילם זו טרחה גדולה שאין
כמותה, ולחלק אין רכב. אז אני ואשתי נוסעים אליהם. אנחנו לא היחידים.

כשיש שני אנשים שאוהבים אחד את השני,אז כשצריכים לעשות משהו- תמיד עושים
חשבון, למי הטרחה הכי נמוכה? צריך לברר מה נעים לכולם יחד ומה קשה לכולם
יחד. לכן הסבים הולכים ונוסעים לילדים. זה לא אומר שהם אף פעם לא יבואו
הביתה, אבל הם יבואו פחות. אני רואה שכולם נוהגים ככה.


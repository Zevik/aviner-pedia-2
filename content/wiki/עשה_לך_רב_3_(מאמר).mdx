---
title: "עשה לך רב 3 (מאמר)"
type: "מאמר"
---

במובן של הקשר האישי. ההתגדלות ביראת שמים ותורה. כמו שכתוב "עשה לך רב
וקנה לך חבר והוי דן את כל האדם לכף זכות". כך נבנית קדושה וטהרה. לא להיות
בקורתי ושחור אלא לראות את הטוב, רואה בכל אדם את הטוב, ולומד ממנו. עשה לך
רב שממנו תלמד הרבה. וכך תעשה לך חבר טוב. אלו 3 קומות. זה במובן של הקשר
האישי.

ויש מובן של ההכרעה הלימודית. "עשה לך רב והסתלק מן הספק". יש לך ספקות
ואתה לא יודע מי צודק בהלכה ובחיים ולכן עשה לך רב ואז יש לך כיוון. כיוון
הלכתי, מחשבתי ואישי. אבל זה לא חובה. תלמיד שגלה מגלים רבו עימו. שנאמר
"וחי". אומר הרמב"ם בלי הרב שלי אין לי חיים. שרבו הוא החיים שלו. ולכן
אנחנו מבינים איך זה מעלה גדולה.

ואם כך אז למה לא לעשות? צריך לעשת "עשה לך.." אלא שזה תלוי באמון. האם אתה
נותן בו אמון או לא. לא שאני הקטן שופט אותו. אלא, דוג' כמו חתונה אני בודק
האם זאת שאני נפגש איתה טובה לי. ואותו הדבר כאן- האם הרב הזה טוב לי.
אנחנו לא מדברים עכשיו על מינוי הרב הראשי לשכונה וכו''.. אלא רב שמתאים
לי. הוא יכול להיות רב יחסית קטן, אבל הוא עדין מתאים לי, ואני נותן בו
אמון. זה דומה לקצין במלחמה. אני נותן בו אמון ולכן אני מוכן לרוץ אחריו
בקרב.

וכן אמון שנותנים במלך. וזה לוקח זמן עד שאנשים נותנים אמון במלך. וכך היה
אצל שאול. יכול להיות שישנם רבנים יותר גדולים ממנו, אך אנחנו נותנים ברב
פלוני זה אמון ולכן הוא המרה דעתרא. אם כן, זה תלוי באמון. כמובן, אי אפשר
אמון 100%. לא יכול להיות שכל דבר שהרב אומר זה מוצא מסילות אצל כל אחד. גם
בנישואים זה כך. אם אתה רוצה אישה אשר תתאים לך בדיוק. אתה לא תתחתן אף
פעם. אז איך נעשה? 80% מתאים. וכן הלאה רוב חשוב...

אבל אתה לא יכול לצפות שהיא תהיה 100 אחוז כמו שאתה רוצה. וכן ברב. אתה לא
יכול שהוא יתאים לך ב100 אחוז. הרב הוא מה שהוא והוא לא יכול להשתדל לתפור
עצמו לתלמיד ולתלמידים. יהושע בן נון מסוגל לזה אשר התהלך עם רוחו של כל
אחד, אבל לא כל רב הוא כמו יהושע בן נון. \[..\] אמון אי אפשר לעשות בכח.
אלא זה דבר אשר נבנה.


---
title: "מכתב לנוצרי המאוכזב (מאמר)"
type: "מאמר"
---

אדוני הנכבד,

אתה עצוב והמום, בתור נוצרי, על כך שאיני מצטער על שריפת הקתדרלה שלכם,
ואתה שואל אם לא איכפת לי ממה שקורה לאנושות מחוץ לגבול ישראל.

ודאי שמאוד איכפת לנו, ואנו מסיימים כל שלושת תפילותינו היומיות בתפילה
לטובת המין האנושי.

אך יש דברים שהרבה יותר מצערים אותנו מהאירוע שהנך מציין: הרעב בעולם, הצמא
בעולם, המלחמות בעולם, הדלות המוסרית והרוחנית בעולם, כלומר שריפת
נשמה,שהיא יותר חמורה לאין ערוך משריפת עצים ואבנים.

אך אודה ולא אבוש שאין לי סנטימנטים של קרבה לנצרות וזאת מפני שיש לי זכרון
ארוך. ולכן, ברשותך, אזכיר לך כמה תאריכים, וארשום אותם, לתועלתך, על פי
הספירה הנוצרית, ולא על פי הספירה היהודית.

922\. גירוש היהודים מהעיר לימוז' בצרפת.

1096\. פרעות תתנ"ו. פוגרומים ביהודי צרפת, הריין והדנובה והמרת דת בכפיה.

1099\. כיבוש הצלבנים את ירושלים. טבח ביהודי העיר, גירושם ואיסור להם לגור
שם.

1144\. עלילת דם בנוריץ', אנגליה, ביחס למצות.

1171\. עלילת דם בבלואה, צרפת, שריפת יהודים על המוקד.

1182\. גירוש יהודי צרפת.

1190\. טבח יהודים ביורק, אנגליה.

1215\. תקנות הוועידה הלטרנית באירופה המגבילה את היהודים ומחייבם בלבוש

מיוחד.

1229\. חידוש איסור על מגורי יהודים בירושלים.

1242\. שריפת התלמוד בפריז, צרפת, בחצר הקתדרלה נוטרדאם.

1270\. גירוש יהודי צרפת.

1289\. גירוש יהודי צרפת.

1290\. גירוש יהודי אנגליה.

1306\. גירוש יהודי צרפת.

1322\. גירוש יהודי צרפת.

1348\. האשמת שווא את היהודים במות השחור באירופה, טבח ושריפת אלפים.

1391\. פרעות קנ"א ביהודי ספרד.

1394\. גירוש יהודי צרפת.

1421\. בריחת יהודי חבל הריין ובוואריה.

1428\. גזירת הים על איסור קברניטים יהודים על ידי האפיפיור מרטינוס ט"ז.

1449\. תקנות טוהר הדם נגד היהודים.

1475\. עלילת דם בטרנטו באיטליה ורצח יהודים.

1478\. הקמת האנקוויזיציה הספרדית.

1481\. אוטו-דה-פה, העלאת יהודים על המוקד.

1492\. גירוש יהודי ספרד.

1495\. גירוש יהודי ליטה.

1497\. המרת דת מאונס בפורטוגל.

1501\. גירוש יהודי צרפת.

1527\. הוצאה להורג של יהודים במקסיקו בעוון שמירת יהדותם בסתר.

1536 . הקמת האינקוויזיציה בפורטוגל בפקודת האפיפיור פאולוס

1541\. גירוש יהודי דרום איטליה.

1648\. גזירת ת"ח ות"ט. עשרות אלפי יהודים עוברים רצח והתעללות.

1698\. עלילת דם בסנדומייז', פולין.

1757\. שריפת התלמוד בקמניץ.

ועוד.

לכן, אדוני נכבד, אני עדיין מחכה שתתנצלו ותתקנו את כל מעליליכם בעבר וגם
בהווה.

בכבוד רב.

- פורסם בשאילת שלמה 596


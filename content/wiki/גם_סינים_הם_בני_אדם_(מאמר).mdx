---
title: "גם סינים הם בני אדם (מאמר)"
type: "מאמר"
---

גם סינים הם בני אדם. במי הדברים אמורים? במאמיני הפאלון גונג שנרדפים
בצורה איומה כבר קרוב לעשרים שנה.

אנחנו מדינת ישראל, עדיין מדינה קטנה, ואינינו יכולים לתקן את כל העולם.
אבל מול עוול וסבל ורשע, חייבים אנו למחות ולצעוק. שמא תאמרו: אין זה מועיל
– ודאי שמועיל. עובדה היא שכל פעם שיש בארצנו מחאה מכל סוג נגד רדיפות אלו,
שגרירות סין פונה אלינו בדרישה תקיפה לחזור בנו ולחדול מיד. סימן שזה
מועיל. ובכלל, באופן כללי, יש לדעת שאם יש עוול בעולם, אבל אנשי רוח מוחים,
אז יש תקוה. אבל אם הם מרכינים את הראש ושותקים, אז הכל אבוד.

למי שאינו יודע, הפאלון גונג הם קבוצה או תנועה או אידאולוגיה או שיטה
רוחנית לבריאות הגוף והנפש על ידי תרגילים. כמובן, אנו לא פאלון גונג, אנו
עם ישראל, אנו מורשת יהודית. אך אין זו סיבה לענות אותם.

השלטון הסיני עושה מהם דמוניזציה, על אי-רציונליות, אמונה טפלה, סותרים
המרקסיזם, מזיקים לשלטון, גורמים משברים לנוער, ועוד טענות מטעות שונות.
אבל אין זה תפקידנו לבדוק אם טענות אלו אמת או לא, מי צודק ומי לא צודק,
ויתכן ששני הצדדים אינם צודקים. אבל אין זה הנושא שלנו, אלא אנו נגד
עינויים.

ואוי ואבוי, כמה עינויים יש, שמזכירים סגנון הדיכוי בסין של מאו, ואולי
יותר גרוע. והנה דברים שקורים בבתי הסוהר:

\- מכות

\- מכות חשמל במקומות רגישים בגוף

\- קשירה בתנוחות קשות במשך שבועות

\- הצמדת גחלים בוערים על הרגליים

\- הקפאה

\- הזנה בכח דרך צנורות באף או בפה

\- החדרת קסמי במבוק תחת הצפרנים

\- העדר מזון

\- מניעת שינה

\- מניעת שימוש בשירותים

\- אונס ואונס קבוצתי

\- חנק

\- ועוד ועוד

וכן סילוק סטודנטים, גירוש ממקומות עבודה, שריפת ספרים, מחנות עבודה בכפיה,
מחנות ל"חינוך מחדש" ובסוף מוות.

וכן קציר איברים, כלומר מכירת איברים שלוקחים מאסירים חיים של הפאלון גונג,
בעשרות אלפים.

כמובן, סין מכחישה כל אלה, אבל ועדות רבות, ממדינות שונות, גופים
אובייקטיביים, ארגוני זכויות האדם ועוד, הגיעו למסקנה שזה נכון. עקב זה
הקונגרס האמריקאי החליט לפעול נגד וכן מדינות באירופה. וכן בארצנו התקבל
"חוק השתלת איברים" ל הפסיק מימון ציבורי להשתלת איברים מסין.

עת לשתוק ועת לצעוק. על זה עת לצעוק.לאחרונה התקיימה עצרת מחאה מול שגרירות
סין, בתל אביב וצפויים ארועים נוספים.המעונין יפנה:

talbabic@netvision.net.il

- פורסם בשאילת שלמה 559


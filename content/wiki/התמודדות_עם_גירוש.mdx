---
title: "התמודדות עם גירוש"
type: "מאמר"
---

## התמודדות עם גירוש

**שאלה: איך ניתן להתמודד עם גירוש ביהודה ושומרון?**

תשובה:

א. אסור לדבר על זה, עצם הדיבור על זה אינו בריא.

יש משל ממקרה שקרה ברוסיה בישיבה של הקרמלין. אמר סטלין: "אני מציע שני
חוקים: א. להרוג את כל הג'ינג'ים. ב. להרוג את כל היהודים”. אמרו לו: "מה
פתאום להרוג את כל הג'ינג'ים?!" כלומר אין מחלוקת על הריגת היהודים. אותו
דבר כאן: "אם יהיה גירוש, מה נעשה?” כל הדיון על מה נעשה. הדיון אינו צריך
להיות על מה נעשה אלא על איך לא יהיה גירוש.

אם כן, הדיון על "מה נעשה אם יהיה גירוש" מרגיל אנשים לחשוב שוודאי יהיה
גירוש ורק דנים איך להתמודד עם זה.

ב. מה גרם לגירוש מגוש קטיף? פשוט מאד: רוב האומה רצתה. זה לא בגלל אריק
שרון לבדו, זה לא בגלל התקשורת, זה לא בגלל בתי משפט - רוב האומה רצתה. אם
רוב האומה לא הייתה רוצה - כל אלה לא יכלו לעשות דבר. האומה אמרה: "איננו
מבינים, יש שם שני מיליון ערבים ושמונת אלפים יהודים. ניפטר משני מיליון
ערבים ולשמונת אלפים יהודים יהיה קצת קשה, אך נשתדל לעזור להם. איננו רוצים
עוד שני מיליון ערבים”. אלה אנשים ציונים שחשבו שמבחינה דמוגפית, פוליטית,
דמוקטית וצבאית זה יהיה טוב. הם טעו. זה קורה שאומה טועה. מאז שיבת ציון
אנו בדרך כלל לא טועים, חוץ מפעמים בודדות, כי 'אין אומה צדיקה בארץ אשר
תעשה טוב ולא תחטא' (ע"פ קהלת ז, כ). אכן זו טעות נוראה, הרבה אנשים שהיו
בעד הגירוש מודים שזו היתה טעות גדולה. על כל פנים ההחלטה נקבעת על פי
האומה, צריך לשכנע את האומה. לא משנה מי הוא ראש הממשלה, הוא יעשה מה
שהאומה רוצה. רואים זאת לאורך ההיסטוריה, כל מה שקרה נבע מהאומה: שיבת
ציון, בנין הארץ, הקמת המדינה, מלחמת השחרור, מלחמת ששת הימים, מלחמת יום
הכיפורים, בנין הכלכלה, החזרת התורה לארץ וכן הלאה. כל אחד מאיתנו צריך
לשכנע חלק מהאומה, את החלק שיש לו השפעה עליו. פעם אמר הרצל: "צריך להקים
מדינה”. אמרו לו: "אתה משוגע על כל הראש”. אבל שכנעו ושכנעו עד שהקמנו
מדינה.

- 

נלקח משאילת שלמה 148


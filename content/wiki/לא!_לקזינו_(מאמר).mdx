---
title: "לא! לקזינו (מאמר)"
type: "מאמר"
---

## קזינו? – NO!

אנו נגד פתיחת קזינו באילת, או בכל מקום בארץ, הן לתיירים הן לישראלים.

\- כי אין זה מוסרי להרוויח כסף דרך הימורים, אלא יש להרוויח כסף ביושר דרך
עבודה מפרנסת.

\- כי ההלכה אוסרת משחק בקוביה, ואף פוסלת אותו לעדות, ויש אף פוסקים
שמחשיבים זאת כגזל. שו"ע חו"מ שע ג. לז טז.

\- כי הקזינו ביריחו הרוויח מאות מיליוני דולרים, זאת אומרת שישראלים
הפסידו שם אותם מאות מיליונים על הבל.

\- כי עד כה החוק אוסר את הדבר ולא הרגשנו שחסר לנו משהו.

\- כי ממילא יש אנשים המכורים להימורים ומשחקי מזל ואין אותו יצר זקוק
לחיזוק מצד הממשלה.

\- כי החטא שאורגן על ידי הציבור הוא לאין ערוך יותר חמור מהחטא שעושים
היחידים, כדברי רבי יצחק עראמה. עקידת יצחק שער כ.

\- כי על פי חוק ההסתברות הסיכוי להרוויח הוא אפסי, אך אנשים נסחפים על ידי
תקוות שוא.

\- כי בעולם אנשים רבים מתמכרים לקזינו, מה שמכונה משחק פטולוגי, מפסידים
הון עתק, וגורמים סבל ואומללות למשפחותיהם.

\- כי זה הפוך מכל מפעלנו החינוכי בארצנו.

\- כי גם אדם פשוט אומר: אני לא צדיק גדול, אבל קזינו – לא!

- 

פורסם בשאילת שלמה 430


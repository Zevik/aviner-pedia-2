---
title: "הי, זה שלי!"
type: "מאמר"
---

## הי, זה שלי!

\[הרב שלמה אבינר\]

הי, זה שלי!

הארץ הזאת היא שלי.

כנראה שטעית בכתובת

אדון אחמד, אדון מוסטפה.

זה שלי!

שרה אמנו אמרה:

"גרש את האמה הזאת ואת בנה

כי לא יירש בן האמה הזאת עם בני עם יצחק".

זה שלי!

אני כבר לא בגלות

בארץ זרה

אני כבר לא תחת שלטון זר בארצי.

זו מדינה שלי

ממשלה שלי

צבא שלי

ומשטרה שלי.

ואתה אינך אלא אורח שלי

אדון אחמד, אדון מוסטפה.

זה שלי!

רצית להפחיד אותי

אדון אחמד, אדון מוסטפה

עשית לי פוגרומים

במאורעות תרפ"ט,

גם בתרצ"ו וגם בתרצ"ט

אבל אינני מפחד ממך

היזהר לך!

יש לי צבא, יש לי משטרה.

זה שלי!

הגיע הזמן שתדע מי פה בעל הבית

אדון אחמד, אדון מוסטפה

אני מתכונן לחיות בשקט ובבטחון בארצי

כלומר שאתה תפחד ממני.

אם לא תפריע לי

לא אעשה לך מאומה

אבל אם תתנכל לי - זכור,

יש לי צבא ואני לא מפחד ממך.

זה שלי!

יש לי רק מדינה אחת, קטנה:

רק 28,000 קמ"ר

ואתה, אדון אחמד, אדון מוסטפה

יש לך עשרים מדינות

אשר שטחן 14,000,000 קמ"ר

פי 500 ממדינתנו!

אז אל תרגיז אותי

כי בסוף אאבד סבלנות ואתה תצטער.

זה שלי!

כך כתוב בתורה שלי

אדון אחמד, אדון מוסטפה.

וזה גם כתוב בקוראן שלך

סורה 5 פסוק 24

סורה 7 פסוק 125-133

סורה 17 פסוק 106

כנראה שלא קראת את הספר שלך

אפילו פעם אחת,

וחבל!

זה שלי!

ואיני מתכונן לתת לך מילימטר אחד

אדון אחמד, אדון מוסטפה

אני מלא גבורה, דעת ואמונה

ואינני מתכונן להסתכן ולגרום לעצמי רעה

גם אין לי שום היתר למסור לך קרקע.

זה שלי!

זה תמיד היה שלי

ועכשיו חזרתי ולקחתי את שלי

על פי פקודת ריבון העולמים

המחזיר את שכינתו לציון.

אל תטעה, אדון אחמד, אדון מוסטפה

בגלל שיבוש מדינאים

או היסוסי תלמידי חכמים.

כי אני לא אזוז מארצי שלי.

זה שלי!

זו ירושה מאבותינו

אברהם יצחק ויעקב

לבני ישראל לכל הדורות.

שמע, אדון אחמד, אדון מוסטפה

אין כאן שום שטחים ערביים

ושום אדמות ערביות

אלא נחלת אבותינו,

ואתה התיישבת כאן

בלי רשותנו.

מעולם לא היתה לך מדינה כאן.

לכן שמע, אחת ולתמיד:

זה שלי!

נחלתי לעד ולעולמי עולמים!


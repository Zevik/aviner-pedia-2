---
title: "מקורות ל\"מצה עשירה\" (שו\"ת)"
type: "שו\"ת"
---

\[מקורות - הרב מרדכי ציון\]

אמר הגר"ע יוסף בהספדו על הרב הראשי לישראל הג"ר איסר יהודה אומטרמן:
"כשהיה הגאון המנוח הרב הראשי לת"א-יפו, (ואני הייתי אז חבר בית הדין
בירושלים), פנו אלי כמה עסקנים מתל אביב, בבקשה שבהיות שבחו"ל נהגו לאכול
בפסח 'מצה עשירה', דהיינו שהקמח של מצה שמורה נילוש ביין וסוכר בלבד, בלתי
תערובת טיפת מים, והנה מחלקת הכשרות בת"א-יפו אינה מרשה לעשות כן בארץ,
וביקשו העסקנים לבקש מהרב הראשי שירשה לנו לעשות מצה עשירה בהשגחת הרבנות
הראשית, עם תעודת הכשר כנהוג. פניתי אז להגרא"י אונטרמן, מרא דאתרא, ואמר,
אנו יראים שאם ניתן הכשר על מצה עשירה, יבואו גם האשכנזים לאכול ממנה,
בניגוד למ"ש הרמ"א (או"ח סי' תסב), שאנו נוהגים לאסור. נומתי לו, שיכולים
לתקן שלא יהיה מכשול לאשכנזים, על ידי שיהיה כתוב על כל חבילה של מצה
עשירה, 'לספרדים בלבד'. מיד נענה לבקשתי, ואז מיניתי תלמיד חכם וירא שמים
שיפקח על הנעשה במצה עשירה בהתאם להנ"ל, ומאז נהגו לשווק בחנויות מצה
עשירה, והיתה בזה הצלה לדלת העם שהיו טועים והיו נותנים לילדיהם בפסח
ביסקוויטים של חמץ, ועל ידי השיווק של מצה עשירה נמנע המכשול הזה, דלא שבקי
אינשי היתרא ואכלי איסורא" (חזון עובדיה – ד' תעניות-הספדים עמ' תע).


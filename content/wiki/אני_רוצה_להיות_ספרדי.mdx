---
title: "אני רוצה להיות ספרדי"
type: "מאמר"
---

## אני רוצה להיות ספרדי

\[הרב שלמה אבינר\]

**אני רוצה להיות ספרדי**

סליחה הרב מלצר

סליחה הרב ברגר

אני מאוד מתאמץ

מאד משתדל

שבני יתקבל

למוסד שלכם

איני יודע איך ומה אתם עושים

אבל איני מצליח

אולי זה בגלל שמי

אולי זה בגלל מבטאי

אולי בגלל צבע עורי.

אך אני רוצה להיות ספרדי

רוצה מאוד להיות ספרדי

סליחה הרב וולצר

סליחה הרב קריגר

אני מאד מתאמץ

שבתי תתחתן

עם אחד מכם

איני יודע מה אתם עושים

אבל איני מצליח.

ואיני יודע למה

אולי זה בגלל שמי

או מבטאי

או צבע עורי.

לכן אני רוצה מאוד

להישאר ספרדי.

אתם מלמדים אהבת ישראל

אתם מלמדים נשמת ישראל

אז אולי תסבירו לי

למה יש שסע עדתי

למה מכנים אותי 'ישראל השניה'

ואני רוצה להיות ישראל הראשונה

אז אני לפעמים קצת נבוך

איני יודע איך אתם עושים זאת

אבל איני מצליח

אולי זה בגלל שמי

אולי בגלל מבטאי או צבע עורי

אבל אני רוצה מאוד

להישאר ספרדי.

סליחה הרב ויינר

סליחה הרב פלצר

אבל אתם אומרים

`שכל ישראל `

יש להם חלק לעולם הבא

אז רציתי לדעת

אולי תתנו לי עצה

תתנו המלצה

כדי להגיע לעולם הבא

מה כדאי להיות

אשכנזי או ספרדי

או שמא תימני

מה כדאי שיהיה שמי

וכן מבטאי

או צבע עורי

כי אני שמח מאוד

להיות ספרדי


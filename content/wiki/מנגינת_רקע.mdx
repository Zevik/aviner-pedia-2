---
title: "מנגינת רקע"
type: "מאמר"
---

## "מנגינת רקע"

\[מ"ראש יהודי"\]

כל מה שאדם פועל במשך היום- הוא עושה על רקע מסוים. משל לאדם שלומד, עובד,
מנקה את הבית ומטפל בילדיו – וברקע הרדיו משמיע מנגינות שקטות. גם כאשר הוא
מטיח ביקורת לאשתו או כועס על ילדיו, - הרקע תמיד קיים.

או משל לאדם שכותב, יש לו צורך בנייר לבן, שהוא הוא הרקע לכתיבתו.

בחינוך ילדים, הנייר הלבן הוא האהבה, אהבה בלתי מעורערת, בכל מצב. כל מה
שאנו "כותבים" כלפי הילד, הוא על גבי אותו רקע.

אין לשער מה עובר במוחו ולבו של הילד, כאשר בתגובה על מעשה רע שעשה, אנו
משדרים לו: "אנחנו כבר לא אוהבים אותך " או "אם כך אתה מתנהג, אין לנו
עניין בך". עולמו חרב, הוא מסתכל על עצמו כלא כלום, הוא מרגיש נעזב, דחוי,
בודד וחשוב כמת.

לכן, זה הכלל, אהבתנו היא אהבה שאינה תלויה בדבר. תמיד אנחנו אוהבים, ותמיד
זה מה שאנו משדרים.

- 

נלקח משאילת לשמה 192


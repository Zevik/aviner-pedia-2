---
title: "גן או משפחתון? (מאמר)"
type: "מאמר"
---

**שאלה:** האם ילד בגיל שלוש צריך להיות בגן או שהוא יכול להיות במשפחתון
קטן?

**תשובה:** ישנם ילדים הזקוקים לחברה מרובה, וישנם ילדים שדי להם בפחות.
מכל מקום, גם אם ילד זקוק להרבה חברה, די בכמה ילדים. ילד בגיל קטן לא ממש
משחק עם אחרים, אלא משחק בנוכחות אחרים, והוא אינו זקוק לנוכחות גדולה. יש
מעלות במשפחתונים, כי הילד לא טובע בים של ילדים. אין ספק, אמא הינה המטפלת
הטובה ביותר, אך יש אילוצים.

לכן, המטפלת צריכה להשתדל להחליף את האמא ולנסות למלא את מקומה. אם יש מעט
ילדים, יותר קל. מאידך, במשפחתון קיימת פחות שגרה מאשר בגן, וילדים אוהבים
סדר ושגרה. א"כ, קיים חיסרון מסוים גם במשפחתון. לסיכום: שתי האופציות
טובות, עשי מה שנוח לך, ומה שנוח לילד.


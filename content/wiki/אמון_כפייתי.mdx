---
title: "אמון כפייתי"
type: "מאמר"
---

## אמון כפייתי

\[מ"ראש יהודי"\]

ברור שבניית האמון חייבת להיות נקייה מלחץ וכפייה. לדוגמה, אסור לומר לילד:
"אתה רואה! כשאתה רוצה, אתה עושה!". מובלע פה רמז שלילי עבה. הוא יכול
להבין: "אבל על-פי רוב אינך רוצה, הפעם באופן יוצא מן הכלל – רצית". או:
"עכשיו עשית טוב. חבל שלא תמיד זה כך". זו ממש רשעות לדבר בסגנון כזה.
כאילו כביכול – סוף סוף הוא עשה דבר טוב, אך בשאר הפעמים – לא. הילד מרגיש
שמכאן ואילך הוא מחויב להצליח. אי-אפשר לכפות עליו מצב של התחייבויות. כמעט
ודאִי ששדר כזה, המחייב אותו להתנהג כראוי מכאן ואילך, יביא בעקבותיו תיכף
ומיד כישלון במודע או שלא במודע, כדי להיפטר מלחץ ההתחייבות. ילד אינו
מעוניין בהתחייבות, היא דבר מלחיץ.

- 

נלקח משאילת שלמה 322


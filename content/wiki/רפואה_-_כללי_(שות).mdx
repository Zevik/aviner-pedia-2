---
title: "רפואה - כללי (שו\"ת)"
type: "שו\"ת"
---

\[מקורות ע"י הרב מרדכי ציון\]

**שיטת הרמב"ם**

ש: האם אפשר ללכת למטפל על פי שיטת הרמב"ם?

ת: אין שיטה כזו. זו רפואה ישנה. הרמב"ם אמר לשמוע אל רפואי זמנו וקלט את
הסולת הנקיה שלהם, מאז הרפואה התקדמה פלאים. עיין רמב"ם דעות ד יח, כ"מ.
הקדמת רבי אברהם בן הרמב"ם לעין יעקב. והרמב"ם עצמו למד רפואה מגלינוס
וכדומה ולא מן השמים, עיין כתביו הרפואיים.

**תרומות**

ש: האם יש מצוה לקחת את התרופות שהרופא רשם לי?

ת: כן. התורה צותה ורפא ירפא, מצוה להתרפא על ידי רופא (ב"ק פה א).

**רופא פרטי**

ש: האם כדאי להוציא כסף וללכת לרופא פרטי?

ת: מלבד יוצאי דופן בכלל, אין צורך, המערכת הרפואית בארץ היא מצויינת.

**משככי כאבים**

ש: האם זה נכון שלא כדאי לקחת משככי כאבים כי זה מחטיא את מטרת הכאב לכפר
על עוונות?

ת: לא נכון. התורה נתנה רשות לרופא לרפא ותפקידו כולל הקלה על כאבים ובכל
זאת יש כאב וכפרה (נר באישון לילה 338).


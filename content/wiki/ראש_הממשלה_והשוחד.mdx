---
title: "ראש הממשלה והשוחד"
type: "מאמר"
---

## ראש הממשלה והשוחד

השוחד הוא חטא חמור ביותר העלול לסאב כל מערכת מדינית ושלטונית, לכן היא
חייב להיענש בכל החומרה האפשרית.

במדד השחיתות הבינלאומי האחרון שהתפרסם, מתוך 177 מדינות, מדינת ישראל
במקום ה-36. הגדרה של שחיתות, או באנגלית corruption, הוא "ניצול לרעה של
כח שניתן בנאמנות לצורך רווח פרטי". כלומר, אדם שמנצל את מעמדו במדינה
לטובתו הפרטית. אנחנו חייבים להיות הראשונים על פני כדור הארץ בטוהר
המידות.

אנחנו לא נסבול את המצב שמתואר על ידי ישעיהו הנביא פרק א שגרם לחורבן:
"שרייך סוררים וחברי גנבים, כולו אוהב שוחד ורודף שלמונים" (ישעיהו א כג).
ב"ה התקדמנו הרבה, וב"ה לא כולם נגועים בשוחד. אבל אנחנו שואפים שלא יהיה
אפילו אחד.

אבל מי שטוען שראש הממשלה אולמרט בא עכשיו על עונשו מפני חורבן ארץ ישראל
וגוש קטיף, מתיימר לדעת סודות ד' מאחורי הפרגוד. ברור שד' יתן לצדיק כצדקתו
ולרשע כרשעתו אבל יש לדעת מראש שלא תמיד נעשה משפט ד' מהרה.

זאת ועוד, מי שמוכן למסור חלקי ארץ ישראל לעם אחר אינו בגדר רשע אלא בגדר
מבולבל כמו מי שמחלל שבת או אוכל טרף.

ובכלל, אם באנו לדבר על עוונות ביחס לארץ ישראל, היושר מחייב לזכור גם את
הזכויות ביחס לארץ ישראל, כגון פיצוץ הכור הגרעיני בסוריה על ידי ראש
הממשלה אולמרט.

אכן לא נוכל להימלט מזה: אולמרט הוא אדם מורכב, כולנו מורכבים, כל המציאות
מורכבת.

אם כן, למה נענש ראש הממשלה לשעבר? התשובה פשוטה: בגלל שוחד...

- פורסם בשאילת שלמה 328


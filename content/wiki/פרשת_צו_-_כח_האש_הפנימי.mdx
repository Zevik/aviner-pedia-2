---
title: "פרשת צו - כח האש הפנימי"
type: "מאמר"
---

## פרשת צו - כח האש הפנימי

\[עריכה: יוסף אברמסון\]

יש אומרים כי כאשר קשה לאדם להתגבר על היצר הרע יאמר פסוק שישמש לו סגולה:
"אש תמיד תוקד על המזבח לא תכבה" (ויקרא ו ו). זה נכון. ה"אש" הוא האש על
המזבח וגם האש הפנימי שבאדם. אש הנשמה הבוערת בכל אדם, גדול וקטן, יהודי
וגוי, ילד וילדה. בכולם בוערת אש אהבת ד', דביקות בד', צמאון לד'.

גם אדם שבור ונפול השואל "מניין אקח כח להתגבר"? התשובה היא משם, מהאש
הפנימי הבוער. לכן אין להתייאש אלא תמיד להתגבר ולדעת כי יש לו נשמה אלוקית
עליונה. מתוך כך לא רק שיצליח להתגבר אלא זו תהיה גם השמחה שלו, השמחה
הפנימית שלו.

- פורסם בשאילת שלמה 381


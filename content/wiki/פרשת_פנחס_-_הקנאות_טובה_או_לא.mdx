---
title: "פרשת פנחס - הקנאות טובה או לא?"
type: "מאמר"
---

## פרשת פנחס: הקנאות טובה או לא?

\[עריכה: יוסף אברמסון\]

האם קנאות זה דבר טוב או לא טוב? לכאורה זהו דבר טוב. שכן הקב"ה נתן לפנחס
בריתו בגלל שקינא לאלוקיו. קינא מתוך רצינות. אם אדם עושה דבר נגד רצון ד'
לא ניתן לשבת בשקט ולהנהן. צריך למחות ולהילחם נגד. גם מובא בספר מסילת
ישרים כי אחת מתכונותיו של החסידות היא הקנאות או הקנאה.

מצד שני אנחנו רואים כי הרבה מגדולי ישראל דיברו נגד הקנאות! תשובה, נכון.
זה בגלל שלא כל קנאי הוא באמת קנאי. לא כל מי שרוצה ליטול את השם קנאי הוא
קנאי. לפעמים הוא סתם עצבני. לפעמים הוא סתם מלא זעם המנצל את הקנאות לבצע
את זממו. זאת השאלה: הקנאות היא בודאי דבר טוב. השאלה היא אם האדם הזה באמת
קנאי. הוא צריך לבדוק את עצמו ואחרים צריכים לבדוק אותו. אנו גם מבינים שזה
לא מספיק להיות קנאים.

על כל פנים בתוך המשפחה בין איש לאשתו וכלפי הילדים זה לא המקום להיות
קנאי. צריך סבלנות ואהבה. הרי סה"כ שם אף אחד אינו זמרי. רק אהבה וסבלנות.

- פורסם בשאילת שלמה 396


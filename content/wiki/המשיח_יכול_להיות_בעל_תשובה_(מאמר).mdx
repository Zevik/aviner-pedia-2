---
title: "המשיח יכול להיות בעל תשובה (מאמר)"
type: "מאמר"
---

**שאלה:** האם המשיח יכול להיות בעל תשובה? הרי יהודה היה בעל תשובה, דוד
המלך היה בעל תשובה, ישעיהו היה בעל תשובה וכן יהושע כהן גדול.

**תשובה:** כן. למה לא?

**שאלה:** כי כתוב ברמב"ם (הלכות תשובה ד, ב): "...צריך להעמיד בכל קהל
וקהל מישראל חכם גדול וזקן וירא שמים מנעוריו ואהוב להם, שיהא מוכיח לרבים
ומחזירן בתשובה". אחד מהתפקידים של המשיח הוא להוכיח את עמ"י ולהחזירם
בתשובה. א"כ, משמע מדברי הרמב"ם, שהוא צריך להיות "ירא שמים מנעוריו" ולא
בעל תשובה?

**תשובה:** הדבר הזה כתוב בהלכות תשובה, אבל לא בהלכות מלכים בתנאי המשיח.
יש הרבה הבדלים בין הלכות תשובה ובין הלכות מלכים. יש תיאורים שונים של
המשיח של הרמב"ם באגרות וכו', אבל בהלכות מלכים יש פסקי הלכות של הגדרת
המשיח, ושם הוא מכריע. בהלכות תשובה, מי המשיח הוא לא הנושא. הרמב"ם מדבר
שם על גדול שיעורר את העם לעשות תשובה, אבל לא בהכרח על המשיח. לכן, נראה
שלא חייב להיות שהמשיח הוא לא בעל תשובה. אבל הדבר לא בטוח לגמרי. אם אחד
בא ויש לו את כל התנאים של המשיח מלבד זה שהוא בעל תשובה, נדחה אותו? משמע
שלא...


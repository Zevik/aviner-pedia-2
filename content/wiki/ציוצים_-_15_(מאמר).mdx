---
title: "ציוצים - 15 (מאמר)"
type: "מאמר"
---

אין מצוה לנסוע לאומן לראש השנה או למועדים אחרים. אמנם יש התלהבות, אך היא
נעלמת כמו שהיא באה. אלא לתת את כסף הנסיעה לעניים, וזמן הנסיעה לתורה או
לחסד – שאלו מצוות ברורות.

------------------------------------------------------------------------

**שאלה:** איני יכול לסלוח לאדם שמאוד הרע לי ולא ביקש סליחה.

**תשובה:** אינך חייב לסלוח לו, אך לטובתך כדאי לך לא לחשוב על זה.

------------------------------------------------------------------------

שמאל אמיתי. יש להצטער שבכנסת יש לנו רק שמאל פוליטי ולא שמאל חברתי אמיתי
שמוסר נפשו למען העניים. אם כן, זו חובה המוטלת על כל המפלגות.

------------------------------------------------------------------------

מנהיגים ערבים אמרו שאם תוקם מדינה פלסטינאית בגבולות 67' זה יביא שלום
ובטחון. זה נכון? – שקרים! לפני מלחמת ששת הימים הערבים רצחו יהודים כאן.
וכן לפני הקמת המדינה. וכן בהיותנו בגלות, הם גם רצחו. עכשיו חצי מיליון
סורים. ב"ה מאז מלחמת יום הכיפורים יש לנו שלום ובטחון. אם גם הם רוצים,
שיפסיקו לרצוח.

------------------------------------------------------------------------

אני שמח שיש לי מדינה, שיש לי כנסת, שיש לי ממשלה. אמנם הם לא אידיאליים,
אבל אני שמח (גם אני לא אידיאלי). אשרינו שזכינו. מתחים בין מפלגות? איני
נבהל, אני שמח.

- פורסם בשאילת שלמה 619


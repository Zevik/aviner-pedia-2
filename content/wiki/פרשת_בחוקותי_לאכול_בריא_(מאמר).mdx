---
title: "פרשת בחוקותי: לאכול בריא (מאמר)"
type: "מאמר"
---

"ואכלתם לחמכם לשובע" (ויקרא כו ה). מה זה לאכול "לשובע"? מבאר רש"י: "אוכל
קמעא והוא מתברך במעיו". אוכל מעט וזה מתברך כאילו אכל הרבה. אבל צריך
לאכול הרבה? זה נכון אבל לצערינו יש בימינו תרבות אכילה לא בריאה. אנשים
אוכלים יותר מדי ואנשים אוכלים מזון לא בריא. הרמב"ם בהל' דעות מנחה לרפואה
מונעת (פרק ד). מה שהוא מדבר על רפואה זה רפואה ישנה. אבל מה שמדבר על
רפואה מונעת זה נכון עד היום: לא לאכול הרבה, לאכול מזון בריא, לדאוג
לפעולת מעיים תקינה ולעשות פעילות גופנית.

לצערינו הרבה אנשים אוכלים מזון לא בריא: סוכר מלח ושומן. גם אוכלים יותר
מדי כי אוכלים כל היום. אבל אנו רעבים, מה נעשה? בסדר, צריך לפתח הרגלים
טובים. מזון בריא, ירקות, פירות (אך לא יותר מדי) , לא לאכול כל היום,
לשתות מים פשוטים וכן הלאה. מצוה של "והלכת בדרכיו" (דברים כח ט) של מידות
טובות (שבת קלג ב).

- פורסם בשאילת שלמה 545


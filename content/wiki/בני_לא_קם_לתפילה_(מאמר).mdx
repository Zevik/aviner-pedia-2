---
title: "\"בני לא קם לתפילה\" (מאמר)"
type: "מאמר"
---

**שאלה:** בני הוא בן 32 וגר לידנו עם משפחתו. בשבת בבוקר הוא לא קם לתפילה
ובגלל זה אני כועסת עליו וזה גורם לריבים בנינו. מה עלי לעשות?

**תשובה:** אני מציע לרדת ממנו. הוא מעל בר מצוה?

**השואלת:** הוא בן 32 ואבא לשני בנים.

**הרב:** אז הוא כבר מעל בר מצווה?

**השואלת:** כן.

**תשובה:** זה לא בסדר שהוא לא קם בבוקר לתפילה אבל את לא צריך לכפות את
עצמך עליו. אני מקווה שזה הדבר היחיד שאת כופה את עצמך עליו ושזה לא קורה
גם בדברים אחרים. אחרת, אני מייעץ לך לעבור דירה, כי לפעמים האהבה, הדאגה
וטוב הלב נעשה לאדם לחנק. אז את צריכה לעזוב אותו לנפשו.

את יכולה לשאול: האם אתה רוצה שאני אבוא להעיר אותך לתפילה? אם הוא אומר
כן, אז בשמחה. אבל אם הוא אומר שלא, עזבי אותו. אדם לא צריך לחדור לתוך
החיים של הזולת מבלי לבקש רשות ממנו. כך נהוג בארה"ב, שאם אדם רוצה להציע
משהו למישהו או שרוצה לדבר איתו, הוא קודם שואל: אתה רוצה לדבר על זה? Do
you want to talk about it? .

את רואה בעצמך שמה שאת עושה עכשיו לא מועיל, זה רק גורם מריבה והרי אסור
לריב בשבת כמו שכתוב בזוהר (תיקוני זוהר סט,ב) שנאמר: "לא תבערו אש בכל
משבתיכם ביום השבת" (שמות לה, ג).


---
title: "ציוצים - 2 (מאמר)"
type: "מאמר"
---

במה יש להתמקד לקראת הבחירות? כמובן, בקיומו של עם ישראל, כלומר גיור אמיתי
לשם שמים ולא זיוף, ומשפחה אמיתית של אב ואם ולא זיוף.

------------------------------------------------------------------------

אונס הילדה ש: מה הרב אומר על אונס הילדה בת 7? ת: שום דבר. איני במשטרה.
ואני סומך על המשטרה. להימנע מחיטוט חולני.

------------------------------------------------------------------------

שאלה נשאלה בסמס: מותר להשתתף בשיעור של... מאחר וגם מביטים באשה וגם
יושבים גברים ונשים בערבוביה. אני מרגיש שדבריה מחזקים אותי בעבודת ד'.

ת: לא צנוע.

ש: זה אמיתי או המצאה?

ת: אמיתי. ודאי זה לא משהו אישית אלא אמירה כללית קבועה וישנה, ישנה כלומר
ממשה רבינו. עיין קצשו"ע קנב ח.

------------------------------------------------------------------------

מה דעת הרב על השוטר שהרג את הבחור האתיופי? אי אפשר להביע דעה כל זמן שלא
תיגמר החקירה. מה שבטוח הוא שהאתיופים הם יהודים אהובים ומוערכים כמו כולם.
כגון אלו שבישיבתנו. ובמיוחד זה שהתחתן עם נכדתי.

------------------------------------------------------------------------

מי צריך לעמוד בראש מפלגה דתית-לאומית? כמו שבראש מפלגת ימין צריך אדם ימני
חזק, בראש מפלגה שמאלנית אדם שמאלני חזק, בראש מפלגה חרדית אדם חרדי חזק, -
כך בראש מפלגה דתית-לאומית, אדם דתי-לאומי חזק. Elementary My Dear Watson.

------------------------------------------------------------------------

מי שאומר שאשה אינה צריכה למלא משרה פוליטית, האם אינו חילול השם? אין זה
כהוגן להאשים את הרמב"ם בהלכות מלכים פרק א בחילול השם.

------------------------------------------------------------------------

האם אין זו בעיה שרב נוקט עמדה שכמעט כולם שוללים? אכן זו בעיה של אברהם
העברי, שהוא מעבר אחד וכל העולם מעבר שני. אך בסוף זה הסתדר. אל תהיה בעדר.

------------------------------------------------------------------------

האמירה שאשה לא תעסוק בפוליטיקה היא דבר שאינו נשמע? תשובה: אם כן יש חצי
מליון חרדים חרשים ועוד לאומיים-דתיים. גם מרן הרב קוק חרש. תודה על הפרנסה
לרופאי אוזניים.

- פורסם בשאילת שלמה 606


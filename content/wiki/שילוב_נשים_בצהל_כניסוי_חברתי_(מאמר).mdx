---
title: "שילוב נשים בצה\"ל כניסוי חברתי (מאמר)"
type: "מאמר"
---

\[דברי הרב בכנס ליב"ה\]

כבוד הרבנים

אני מבקש סליחכם על כן שאינו מדבר דברי תורה, אלא דרך ארץ שקדמה לתורה,
כלומר בינה טבעית ומוסר טבעי.

לא באתי להגן על איזה מגזר, על אף שדתיים ומסורתיים למיניהם מהווים 50% של
צה"ל, ועליהם נאמר – מה יעשה נער ולא יחטא.

לא באתי לדבר על איסור גיוס בנות לצבא. שירות בנות זה רע. שירות ביחידה
לוחמת זה רע בריבוע.

אלא כאמור באתי לדבר על דרך ארץ שקדמה לתורה. כידוע התורה ניתנה לחכמים ולא
לטיפשים שצריך להסביר להם כל דבר. אין צורך בתורה כדי להבין שלסגור גברים
ונשים בטנק כך שנאלצים לעשות שם צרכיהם, זה מגעיל. אין צורך לגלות סוד
שנשים נפצעות בצה"ל פצעי מאמץ יתר - יותר מגברים.

ודאי צה"ל הוא מצוה, מצוה גדולה, מצוה ענקית, מצוה עצומה של מסירות נפש.
אדם שהולך לצבא מקבל על עצמו סיכון להיהרג, להיפצע ועוד צרות. וכל זאת, כי
צה"ל הוא פיקוח נפש של העם, של המדינה, של הארץ.

לכן אסור לפגוע בצה"ל בשום אופן, צה"ל אינו לוקסוס. יש מסביב 350 מיליון
אובים שמחפשים את רעתנו יום ולילה.

כולנו יודעים שיש מי רוצה ערבוב גברים ונשים בחברה באופן מירבי. את הרוצה
זאת מכנים: יצר הרע. אנו מכירים אותו היטב. זה יצר רע ישן. מרכיב בלתי
אנושי שבאדם. אך אין לתת לו דריסת רגל בצבא. אל תשתמש בצה"ל כדי לקדם
השקפות חברתיות. צה"ל זה כדי להילחם. נקודה!

צבא בנוי על מבצעיות, מקצועיות, לכידות ומוטיבציה. וכל אלה נפגעים ביחידות
לוחמות מעורבות.

**מבצעיות -** אם יש נשים ביחידה זה מסיח את הדעת מלוחמה נכונה (אגב, עקומת
הפגיעות המיניות בצה"ל הרבה יותר גדולה מאשר באזרחי ועולה משנה לשנה).

**מקצועיות -** ודאי לאשה יש יכולת פיזית נמוכה מלגברים, וזה מוריד את רמת
היחידות.

**לכידות -** קשרים רומנטיים מכניסים אינטריגות ופוגעות באחוות הלוחמים.

**מוטיבציה -** רוב החיילים, המפקדים והקצינים שמופנים לאותן היחידות, זה
נגד רצונם. עקב זה, גם המוטיבציה של הנשים שהיא גבוהה בהתחלה הולכת ויורדת.

ייאמר בסוגריים, אנו לא הצבא היחיד בעולם ובצבאות אחרים כל זה לא קיים.
כאשר צה"ל נשאל על כך הוא השיב: נכון, אנחנו החלוץ לפני המחנה, אנו אור
לגויים, וכולי וכולי.

לכן אנו מבקשים מצבאנו האהוב: אנא אל תבצע ניסויים חברתיים כה מסוכנים,
ובמיוחד ללא ידיעת העם ורצונו. אנו לא כת צבאית שולטת אלא צבא עם. לו ידע
העם מה קורה בצה"ל, היה קם כאיש אחד ולב אחד ומכריז: חדלו מן השטות המסוכנת
הזאת. אבל צה"ל מסתיר ומטשטש. יש חומר צה"לי שנגיש לכל עם נתונים מחרידים,
אך צה"ל לא מפרסם אותו אלא אדרבה, כתבות מחייכות, שהשירות המשותף הוא כה
נפלא, כמעט גן עדן עלי אדמות.

ודאי תשאלו: אם צה"ל שבע רצון, מי אתה שתתערב, צמרת צה"ל מבינה יותר ממך
בצבא. לא, חלק מהקצינים אכן מתריעים בעוז. רובם שותקים כי הם מפחדים שיבולע
להם. בחלק מתקיים: השוחד יעוור עיני חכמים, כדברי רמב"ם מורה נבוכים ג ט
שהחומריות משבשת את התפיסה השכלית הישרה.

מכאן תפקידם של הרבנים, שכידוע מאז ומקדם מקיימים בעצמם: לא תגורו מפני
איש. יש לפרסם את האמת בכל דרך אפשרית, ליצור מידע וליצור תודעה. וכמובן
לחזק קצינים וחיילים שעומדים על דעתם באומץ ובגבורה לשמור על טהרתם.

הוא שאמרנו: אנו אוהבים את צה"ל. ואת אשר יאהב יוכיח. אפילו את אלה
שמנווטים את צה"ל אל פי התהום אנו אוהבים. אנו אוהבים את כולם. אך כמו
שכותב מרן הרב קוק באגרות ג' קנז, לא נוכל להרשות להם להיות קברניטי האומה.
אלא אנו נקראים ליישר את הדרך לעמנו ולצבאנו. ובע"ה נעשה ונצליח.


---
title: "מקורות ל\"ר' שמעון בר יוחאי\" (שו\"ת)"
type: "שו\"ת"
---

מקורות ע"י הרב מרדכי ציון

והשיב הגר"ח קניבסקי: הוא נקרא גם בן (ממילא זה לאו דוקא) (ידון משה ח"ג
עמ' לב, ח"ט עמ' פג).

כתב עוד הרב משה יהודה לייב קופלוביץ שם בהערה: "ראיתי ב'לב שמחה' על התורה
(לימי הספירה עמ' 104) שכתב שם הטעם שנקרא בר יוחאי ולא בן יוחאי, אולי הוא
מהאי טעמא שנקרא בר מצווה ולא בן מצווה, כי פי' לשון בר היינו חוץ, שכאשר
נעשה בר מצווה יוצא מעצמיותו ומצטרף אל הכלל, לזימון למנין ולערבות, שמאותו
יום ואילך נחשב חלק מן הכלל, כן רשב"י נקרא בר יוחאי שיצא מעצמיותו וצירף
כל כולו אל הכלל, ואיתא בספרים 'ויוצא עליהם את שמעון' הרמז לרשב"י, ויוצא
עליהם שיצא מעצמיותו אליהם אל הכלל, עכ"ל.

ומה שתירץ לי מרן הגר"ח קניבסקי שליט"א באמת חפשתי ומצאתי שרק בבבלי הוא
נקרא 'בר יוחאי' אבל בירושלמי וכן בספרי ובשאר מקומות הוא מוזכר בתואר
'בן', ונראה שנקרא כך משום שבלשון ארמית נקרא בר. חשבתי אולי בשביל שיהיה
סימן אם המימרא הזאת נאמרה ונשנית בארץ ישראל או בחוץ לארץ, וכדי שלא יטעו
עשו סימן שבבבלי נקרא בר ובשאר מקומות נקרא בן".


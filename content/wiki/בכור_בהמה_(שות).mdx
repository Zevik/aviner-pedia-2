---
title: "בכור בהמה (שו\"ת)"
type: "שו\"ת"
---

\[מקורות ע"י הרב מרדכי ציון\]

**מום בבכור**

ש: כיצד מתירים מום בבכור?

ת: אין בימינו תלמידי חכמים בדרגה זו. לכן יש לחכות שיפול מום מוחלט מעצמו,
אבל אסור לגרום. ומראש יש למכור בהמה מבכירה לגוי.

\[עיין הליכות עולם להגר"ע יוסף ה רפז. ומעשה שאירע בהגאון רבי ראובן כץ,
רבה של פתח תקוה, שהיה כהן. וביום מן הימים, כאשר פתח את דלת ביתו, ראה
והנה קשור לדלת הבית תיש אחד, ובאותיות על גבי טס של כסף היה חקוק: "מתנות
כהונה, בכור, עבור כבוד הרב הראשי". ומכיון שהג"ר כץ לא מצא פתרון אחר
לטיפול בבכור, נאלץ לשכור שטח מרעה בחצר ישיבת לומז'ה בפתח תקוה, ושם גדל
התיש כמה שנים עד שמת – רשם מ"צ.\]


---
title: "פמיניזם דתי- טוב? (מאמר)"
type: "מאמר"
---

**שאלה:** לרגל יום האשה הבינלאומי, יש לשאול האם יש ברכה בתופעה החדשה של
הפמיניזם הדתי?

**תשובה:** קודם כל, אין זה חדש, וכבר הופיע באמריקה לפני עשרות שנים,
ורבות כתב על זה הגרי"ד סולוביצ'יק ודבריו גם שייכים לנו.

אך בתחום זה, כמו באחרים, יש להיזהר מהכשל של שלילת האמצע: או הכל טוב, או
הכל רע, - חשיבה בשחור לבן. אלא תלוי מה.

סיוע למסורבות גט ועגונות - מעולה.

לימוד תורה - באולפנות, במכללות, במדרשות - ודאי טוב, כמובן בתבנית לימודית
נשית ולא כחיקוי לגברים.

תפילה - אמנם אשה אינה חייבת בתפילה במנין, אך עתה יש בכל בתי כנסת עזרת
נשים. זה תלוי בשקולה של האשה.

קריאת מגילה על ידי אשה - לא שייך.

טוענת רבנית כדי לעזור לעשוקות - טוב מאוד.

יועצת הלכה - תמיד היה, אבל בלי חצוצרה.

מלחמה נגד זנות, סחר בנשים, סרטים פורנוגרפיים - מצוה גדולה.

- פורסם בשאילת שלמה 537


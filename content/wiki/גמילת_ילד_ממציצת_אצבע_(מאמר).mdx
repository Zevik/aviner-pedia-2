---
title: "גמילת ילד ממציצת אצבע (מאמר)"
type: "מאמר"
---

**שאלה:** האם ניתן לגמול ילד ממציצת אצבע? מאיזה גיל?

**תשובה:** ודאי שניתן לגמול ילד ממציצת אצבע, הרי אנו רואים שנערים אינם
מוצצים אצבע.. אמנם, לא צריך לעשות את זה בכוח, כמו כל דבר בחינוך. ק"ו
בגיל הזה, כי הילד אוהב למצוץ והמציצה מקנה לו הרגשת מתיקות ושמחה. גיל
שלוש הינו גיל הגון לגמול ממציצה. עצה טובה הינה לסכם איתו על מתנה שיקבל
אם יפסיק למצוץ. יש אומרים שמוצץ עדיף ממציצת אצבע, בגלל שהמוצץ רך ומציצת
אצבע יכולה למשוך את השיניים קדימה. בנוסף, ניתן לקחת את המוצץ, אך אצבע יש
תמיד..

אגב, אני ממליץ לקנות עשרה ספרים בנושאי גיל הרך – לא משנה אלו – כולם
טובים, אך לא כולם שלמים, ומה שאין בזה יש בזה. אם תקרא עשרה ספרים בנושא
גיל הרך, תהיה לך תמונה טובה בנושא.


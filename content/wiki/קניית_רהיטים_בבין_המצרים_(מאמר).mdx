---
title: "קניית רהיטים בבין המצרים (מאמר)"
type: "מאמר"
---

**שאלה:** האם מותר לקנות רהיטים ודברים אחרים כשעולים לארץ בבין המצרים,
במידה שכאשר נגיע לארץ לא יהיה לנו כמעט שום דבר?

**תשובה:** כן, ושתי סיבות לכך:

א. כתוב בשלחן ערוך (או"ח תקנא, יז), "טוב ליזהר מלומר שהחיינו בבין
המצרים". זה מנהג, ולא דין.

ב. המנהג הינו שלא לברך שהחיינו, כי לא שייך לברך "והגיענו לזמן הזה" בבין
המצרים, אבל אין בעיה לברך הטוב והמטיב. קניית רהיטים ודברים אחרים לבית
הינה תועלת לכל המשפחה. אפילו מיטות, כי לפעמים אחד ישן פה ואחד ישן במקום
אחר – לכן מברכים הטוב והמטיב.

ברם, כל זה רק עד ראש חודש אב, כי מר"ח אב כתוב שממעטים במשא ומתן (שם ס'
ב).


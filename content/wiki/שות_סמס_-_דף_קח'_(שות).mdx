---
title: "שו\"ת סמס - דף קח' (שו\"ת)"
type: "שו\"ת"
---

**חוק טל**

**שאלה:** האם זה טוב שבטלו חוק טל בגלל שצריך שוויון גם של החרדים בגיוס
הצבא?

**תשובה:** ודאי צריך שוויון, אבל הפתרון הוא קמעא קמעא וחוק טל הוא טוב.

**אנטישמיות**

**שאלה:** למה שונאים את היהודים? מה עשינו?

**תשובה:** זו שנאת ד' שנופלת עלינו. אגרת תימן לרמב"ם.

**מציאה**

**שאלה:** מצאתי 10 שקלים באוטובוס ריק. שייך לנהג? לאגד?

**תשובה:** לך.

**מי ברז**

**שאלה:** האם לקנות מים מינרליים בריאים במקום מי ברז לא בריאים?

**תשובה:** אין הוכחה מדעית שאינם בריאים.

**ילד גוי**

**שאלה:** האם מותר לאשה יהודיה לטפל בילדים ערבים?

**תשובה:** ודאי.

**אושר**

**שאלה:** איך אפשר להיות מאושר באופן קבוע כל החיים?

**תשובה:** דבקות בד'.

**שאלה:** אבל דבקות בד' מצריכה עמל ואני רוצה מיד.

**תשובה:** עיין מסילת ישרים פרק א.

**שאלה:** לא הבנתי איך הוא מציע אושר?

**תשובה:** אז טלפן אליי, או קרא ספרי בנדון "והלכת בדרכיו", או שאל רב
שיודע להסביר דברים עמוקים בסמ"ס כי איני יודע.

**שבטיות**

**שאלה:** למה הכהונה והשבטיות עוברות דרך האב והאומה דרך האם?

**תשובה:** דרך האם – הכלליות הישראלית, דרך האב – הפרטים.

**קידוש השם**

**שאלה:** האם מי שעושה מצוה בסתר ולא בפרהסיא זה קידוש השם?

**תשובה:** אם היא כרוכה במסירות. עיין רמב"ם יסודי התורה ה י.

**יום הולדת**

**שאלה:** למה יש מנהג לא לחגוג יום הולדת לפני היום בו הוא חל?

**תשובה:** אין מנהג כזה. אין בכלל מנהג לחגוג יום הולדת.

**מדיטציה**

**שאלה:** האם מדיטציה יהודית יכולה לבוא במקום לימוד ועבודת תיקון המידות?

**תשובה:** לא. אין היא במקום, אבל יכולה לסייע.

**שמחה באדר**

**שאלה:** איך להיות שמח בחודש אדר?

**תשובה:** להודות לד' על ההצלה.

**בית כנסת**

**שאלה:** מה ההיתר לדבר דיבורי חול בבית-הכנסת?

**תשובה:** איני מכיר.

**כשרות עוף**

**שאלה:** זה נכון שכשרות העוף מטבריה בהשגחת הרב אוירבך היא בעייתית?

**תשובה:** לא נכון. הוא תלמיד חכם גאון וצדיק. אסור להאמין דברים כאלה.
בכלל, פעמים רבות השמצות מסוג זה הן ענין של תחרות חומרות ועוד יותר של
תחרות עסקית. מאוד להיזהר מלהאמין לשון הרע.

**שאלה:** אבל הרב אוירבך לא אוכל מן העוף הזה?

**תשובה:** זה שקר. הוא כן אוכל. אגב, מותר לרב להכשיר דבר לכולם ולהחמיר
על עצמו. אבל לגופו של עניין הוא בעצמו אוכל.

**ריטלין**

**שאלה:** יש לי בעיות קשב וריכוז. האם כדאי לקחת ריטלין?

**תשובה:** כן. זה עוזר הרבה. כמובן, על פי הנחיית רופא.

**טיפול פוריות**

**שאלה:** אם אין לנו ילדים, האם להסתפק באמונה בד' או לעסוק טיפולים על פי
הרפואה?

**תשובה:** להתאמץ בכל הדרכים ככל מצוה.

**יהושע ומלחמת עמלק**

**שאלה:** מדוע יהושע בן נון לא ציוה על מלחמת עמלק?

**תשובה:** או בגלל שלא היה לו דין מלך או בגלל שזה היה בלתי אפשרי.

**מועדון**

**שאלה:** אני רוצה ללכת למועדון, מותר לי?

**תשובה:** אם הוא צנוע בהפרדה.

**כפייתיות**

**שאלה:** יש לי כל הזמן מחשבות כפייתיות. אפשר להיפטר מהן פעם אחת ולתמיד?

**תשובה:** טיפול ב-OCD.

**שאלה:** יש טיפול נגד זה?

**תשובה:** CBT.

**אשה מספידה**

**שאלה:** האם מותר לאשה לומר הספד?

**תשובה:** לא. כי אסור להסתכל עליה, אבל יכולה לכתוב ומישהו יקרא.

**נר לאימו**

**שאלה:** אני מדליק נר לעילוי נשמת אימי. האם להדליק גם בחודש השתים עשרה
או לא, כי לא אומרים קדיש?

**תשובה:** קדיש זה להעלות מגהינם לכן אמירתו נוגדת כיבוד הורים אבל נר הוא
עילוי בעלמא.

**קדיש על אביו**

**שאלה:** כמה זמן יש לומר קדיש על אביו או על אמו, כי ראיתי מנהגים שונים?

**תשובה:** העיקר לא לומר י"ב חודש שזה משפט לרשעים בגהנום, לכן יש בזה
חוסר כיבוד אב ואם. לכן יש אומרים אחד עשרה חודש ויש אומרים אחד עשרה וחצי
חודש. העיקר לא שתיים עשרה.

**תנצב"ה**

**שאלה:** מה לכתוב על המצבה תנצב"ה או ת.נ.צ.ב.ה.?

**תשובה:** תנצב"ה עם גרשיים, כנהוג בעברית. שימוש נקודות הוא בלועזית. וכן
בשאר מילים.

**ניחום אבלות גוי**

**שאלה:** מותר לי לנחם ערבי חבר מהעבודה?

**תשובה:** כן. מדין דרכי שלום.

**שיר בהלויה**

**שאלה:** האם מותר להשמיע שיר בהלויה?

**תשובה:** לא. גם אם זה שיר עצוב.

**אבלות באירוסים**

**שאלה:** אבל יכול להשתתף באירוסים של קרוב משפחה?

**תשובה:** בתור משרת. ישרת כל הזמן ויאכל בחדר אחר.

**ד' ינחם**

**שאלה:** הלכתי לנחם חבר ועודדתי אותו אך לא אמרתי בסוף את הנוסח: ד'
ינחם. האם קיימתי מצות ניחום אבלים?

**תשובה:** ודאי.

**שיעור עם הומור**

**שאלה:** אני בשנת אבל. האם אני יכולה ללכת לשיעור שרבנית מעבירה עם
הומור?

**תשובה:** כן. ההומור רק מצטרף ללימוד תורה ואינו עיקר. עיין רמב"ם שמונה
פרקים פרק ה.

**נר נשמה**

**שאלה:** האם אפשר להדליק נר אחד לעילוי נשמת כמה צדיקים כדי שיתפללו בעד
עם ישראל?

**תשובה:** כן. אך יש לדעת שצדיקים אוהבים את עם ישראל ומתפללים עבורו בלי
הנר שלך. וכן שהם עושים לשמה ואי אפשר לקנות אותם בנר אחד. אלא למען עם
ישראל אתה צריך מסירות בתורה ובמצוות, ולתת הרבה כסף לעניים.

**כיבוד אב ואם**

**שאלה:** אם אפתח תיק האימוץ שלי ואגלה שהוריי הביולוגיים מתו, עליי לשבת
עליהם עכשיו שבעה?

**תשובה:** לא. אלא כדין שומע שמועה רחוקה.

==

==


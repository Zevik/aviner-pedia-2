---
title: "שמירת נגיעה - קווים כלליים (שו\"ת)"
type: "שו\"ת"
---

## שמירת נגיעה - קווים כללים

**מקורות על שמירת נגיעה**

ש: איפה המקור בתורה שאסור לי לגעת בבנות כמו טפיחה וכאלה?

ת: לא תקרבו. ויקרא יח ו. ובאריכות ספר החינוך קפח. אך לא רק נגיעה אסורה
אלא כל קרבה מסילת ישרים יא, מיעוטים בעריות. וקצור שולחן ערוך קנב ח:
"צריך האדם להתרחק מן הנשים מאד מאד, אסור לקרוץ בידיו או ברגליו ולרמוז
בעיניו לאשה, ואסור לשחוק עמה להקל ראשו כנגדה או להביט ביפיה...".

**טעם איסור נגיעה**

ש: למה אסור לנגוע בבת?

ת: לפני שנהנים ממזון מברכים ברכה אחת, לפני שנהנים מאישתו, יש לברך שבע
ברכות תחת החופה.

**חינוך לצניעות**

ש: מאיזה גיל להתחיל לחנך ילד לשמור נגיעה?

ת: ככל ענייני חינוך, מגיל חינוך, 6.

**נגיעה דרך בגדים**

ש: האם איסור נגיעה זה רק על הגוף אך דרך בגדים מותר?

ת: ודאי אסור. יש להתרחק מאוד מאוד. קיצור שו"ע קנב ח-ט-י. כמה היצר הרע
עובד שעות נוספות!

**שניהם רעים**

ש: מה גרוע יותר, לחטוא בשמירת הברית או להציב גבולות ברורים בנגיעה?

ת: שניהם רעים! צריך להיות טהור, וזה בכוחו של האדם!


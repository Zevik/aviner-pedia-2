---
title: "הכשרת כלים (שו\"ת)"
type: "כשרות (שו\"ת)"
---

\[מקורות ע"י הרב מרדכי ציון\]

**הכשרת מיקרוגל**

ש: קיבלתי תנור מיקרוגל טרף. כיצד להכשירו?

ת: לחכות 24 שעות. לנקות היטב. להגעיל את המגש התחתון. להרתיח מים חצי שעה
(עיין הגעלת כלים לרב צבי כוהן י ד ובהערה – מ"צ).

**הגעלה וטבילה**

ש: כלי שנקנה מגוי ואינו כשר – מה קודם, הגעלה או טבילה?

ת: הגעלה. שו"ע יו"ד קכ ב (עיין דיון בפירוש הרב על קצשו"ע לז ד – מ"צ).

**הגעלת כלי חדש**

ש: האם יש להגעיל כלי חדש שנקנה?

ת: כך יש אומרים ביחס לסיר וכדומה, בגלל שימוש בשומן לא כשר בתהליך הלחצנות
וההברקה (שבט הלוי בקובץ מבית לוי חודש ניסן), אך זו חומרה (שו"ת אבני ישפה
ב נח בשם הגריש"א. שו"ת תשובות והנהגות א תמב. מועדים וזמנים ד רפב. שו"ת
קנין תורה בהלכה ד צב אות ה) כי אין השומן נבלע על ידי חום האש אלא על ידי
שפשוף בכלי חם (שו"ת ציץ אליעזר ב נה), וגם השומן פגום הוא (שו"ת מנחת יצחק
ד קיב. שו"ת ציץ אליעזר שם. שו"ת משנה הלכות ז קיב. שו"ת רבבות אפרים ו
ריב. שו"ת יביע אומר ו יו"ד י). פסקי תשובות תנא 16 (הליכות שלמה פסח פ"ג
הערה 12 בשם הגרש"ז אוירבך שזה חשש בעלמא ואפשר לשים קצת מים בסיר עד שיד
סולדת בו ומזה יחמו הקירות ויכשירו. ובשו"ת משנה הלכות שם, כתב הג"ר מנשה
קליין שנהגו להקל ופוק חזי מאי עמא דבר. שו"ת שאילת שלמה א שכד – מ"צ).

**ברכה על הגעלה**

ש: למה לא מברכים על הגעלת כלים כמו שמברכים על טבילת כלים?

ת: כי טבילה היא מצווה והגעלה היא כדי להציל מאיסור ולא מברכים על לא תעשה,
מלבד ברכות הקידושין שמברכים אסר לנו את העריות אבל זה אגב הקידושין.
ובשחיטה וטבילה האיסור הופך להיתר אבל בהגעלה הוא רק מסתלק (פס"ת תנא א –
מ"צ).


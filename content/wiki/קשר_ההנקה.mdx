---
title: "קשר ההנקה"
type: "מאמר"
---

## קשר ההנקה

\[מ"ראש יהודי"\]

כאשר הרב צבי יהודה קוק רצה להגדיר את ראשית החינוך, הוא היה מזכיר את
הביטוי בגמרא: "תינוק יונק משדי אמו" (ברכות ג). הכיצד? הרי ההנקה אינה
מלמדת אותו יראת שמים ומידות טובות, תורה ומצוות?!

אלא שכאן נמצא עצם יסוד השייכות, עצם הקשר של תינוק אל אמו. כשהעובר נמצא
ברחם אמו הוא בחממה, נעים לו. הוא נמצא תשעה חודשים באמבטיה חמימה ונעימה,
גן עדן. ולפתע, הוא נדחף בכח החוצה, בעולם זר ומנוכר, מסנוור וקר. המילדת
מושכת אותו והופכת אותו. הכל מסביבו מעורפל, מרימים אותו, מחתלים אותו,
מנקים אותו, מהפכים אותו, עולם של משוגעים!

כאשר הוא מתחיל להבחין בסביבתו, הוא רואה כל מיני חפצים צבעוניים מתנודדים
מעל מיטתו .מידי פעם מגיח מעליו יצור ענק, נוגע בו, ממשמש אותו ,משמיע
קולות מוזרים ונעלם. עולם מטורף!

סוף סוף, מתקרב אליו מישהו שמחייך אליו, נוטל אותו ברכות, מצמיד אותו אל
גופו, ומשם יוצא משהו אשר טעמו כטעם גן עדן. סוף סוף משהו טוב באותו עולם
זר ומוזר. זהו ראשית הקשר, מזה הוא חי. גם אמא שאינה יכולה להניק, חייבת
להחזיק את התינוק קרוב אליה, צמוד לגופה כאשר היא מזינה אותו בבקבוק.

- 

נלקח משאילת שלמה 195


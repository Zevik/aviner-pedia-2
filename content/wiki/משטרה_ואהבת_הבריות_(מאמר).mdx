---
title: "משטרה ואהבת הבריות (מאמר)"
type: "מאמר"
---

## משטרה ואהבת הבריות

**שאלה: מידי פעם נכנסת ניידת משטרה ליישוב והיא נותנת קנסות לנהגים מכל
מיני סיבות. האם לפרסם את הדבר ברבים מדין ואהבת לרעך כמוך?**

תשובה: ודאי שמצוות "ואהבת לרעך כמוך" היא שקולה כנגד כל התורה כולה. והרבה
יש להרבות במצוה זו. לכן יש בהחלט לפרסם שהמשטרה מפקחת על התנטעה ביישוב
ומקיימת בכך את מצוות "ואהבת לרעך כמוך" באופן מופלא, בהצלת נפשות ממות או
מפציעה עקב תאונות. וכבר היו דברים בישובנו שאנשים, ובמיוחד ילדים נפצעו
עקב נהגים לא זהירים. יש גוונים שונים של חוסר זהירות פלילית: נסיעה תוך
כדי שיחה בטלפון סלולרי, נסיעה עם ילד על הברכיים, נסיעה במהירות מופרזת
ולפעמים עד כדי התשוללות, נסיעה בלי חגורת בטיחות במיוחד לילדים, נסית
צעירים שאין להם רישיון לרכב, אופנוע או קטנוע.

אגב, זה לא רק חסד כלפי מי שעלול להיות קורבן, אלא גם כלפי הנהג, שכל חייו
יפלו אם הרג אדם או גרם לנכות חמורה. ומעשה בשוטר שעצר תלמיד מישיבת מרכז
הרב על עבירת תנועה סמוך לישיבה, והנהג ניסה לשדל את השוטר לוותר על הקנס,
ובדיוק עבר רבנו, הרב צבי יהודה, והתלמיד פנה אליו למען ידבר אל ליבו של
השוטר. אמר רבנו לשוטר בהחלטיות: תן לו קנס!

אך בהחלט אני חושב שהמשטרה צריכה הרבה להשתכלל ב"ואהבת לרעך כמוך". לא די
לתת קנס של כמה מאוד שקלים, צריך קנס של מאות אלפי שקלים, החרמת הרכב
ושלילת רישיון לכל החיים. זו תהיה אהבת ישראל גדולה. הרי נהרגים בתאונות
דרכים, פי 4 מכל מלחמות ישראל, יחד עם הטרור. שלא לדבר על הפצועים קשה,
יותר מעשרות אלפים בכל שנה. המובן של פצועים קשה הואף שאינו מסתדר בחיים,
גם עם פרוטזה.

כמובן, גם מי שאינו שוטר צריך לקיים "ואהבת לרעך כמוך" ועל כל חריגה מייד
לדווח למשטרה, או לשוטר הקהילתי.

- 

נלקח משאילת שלמה 206


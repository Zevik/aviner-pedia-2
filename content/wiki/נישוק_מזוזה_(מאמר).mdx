---
title: "נישוק מזוזה (מאמר)"
type: "מאמר"
---

## נישוק מזוזה

\[ראיון – אתר וואלה\]

מצוות מזוזה מוזכרת בתורה, תוכן המזוזה הוא להזכיר לנו כל פעם שאנחנו
נכנסים לבית ויוצאים ממנו, או אפילו עוברים מחדר לחדר, בשביל מה אנחנו
בדיוק חיים. שמטרת החיים אינה רק להרוויח כסף ולהתענג, אלא שמטרת החיים היא
לעבוד את השם, לקיים מצוותיו ולעשות מעשים טובים.

באופן טבעי, חלה שחיקה מתמדת במוטיבציה הפנימית של האדם ובשביל זה ניצבת
המזוזה כפי שמזכיר הרמב"ם. במיוחד, כשהבית הוא המקום בו מתנהלים חיי
המשפחה, הקשר בין איש לאשתו, המקום בו מחנכים את הילדים, הכרחי שיהיה על
הבית חותם של קדושה. ולכן, נהגו להניח את היד על המזוזה בכל פעם שעוברים
כדי לזכור את השם ויש גם שנהגו לנשק את המזוזה מתוך חיבתם למצווה הגדולה
הזו. כמובן, לא עצם הנשיקה היא הסיבה לברכה העליונה ששורה בחיים אלא סימן
ליחס העמוק שיש לנו לדבר השם וגם היא לא רק למזוזה אלא לכל דבר של מצווה
שהוא אהוב עלינו.

מי שמזלזל בתורה ובמצוות, מעשיו נובעים מתוך אי הבנה. הוא חושב שהתורה
והקשר עם ריבונו של עולם הוא דבר מחוץ לחיים, שמפריע לחיים, ומטריד אותם
כשההפך הוא הנכון. הקשר הזה הוא מילוי החיים, גבורת החיים, שלימות החיים,
אושר החיים.

מי שמזלזל בתורה ובמצוות, מעשיו נובעים מתוך אי הבנה.

- פורסם בשאילת שלמה 379


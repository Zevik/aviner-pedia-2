---
title: "פרשת לך לך: הליכה מתוך ציווי (מאמר)"
type: "מאמר"
---

"לך לך" (בראשית יב א). מדוע ד' אמר לו "לך לך". הרי הוא התחיל כבר ללכת
כמפורש בסוף פרשת נח! "ויצאו אתם מאור כשדים ללכת ארצה כנען" (שם, יא לא)!
הוא כבר הולך אז מדוע הקב"ה אומר לו "לך לך"? אלא היא הנותנת. ד' אומר לאדם
רק מה שאדם מסוגל לשמוע ומעוניין לשמוע. מי שיש לו תשוקה ורצון ללכת לארץ
כנען אז הקב"ה אומר לו "לך"! כי כשאדם הולך מעצמו זה אנושי. אבל כאשר ד'
אומר לו זה עולה במדריגה ונעשה אלוקי. אבל קודם יש צורך בקומה הראשונה
שמעצמו יתעורר. הוא רצה מאוד. ואז קיבל מתנה עליונה: ציווי אלוקי.

- פורסם בשאילת שלמה 622


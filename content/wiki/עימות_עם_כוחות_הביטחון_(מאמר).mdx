---
title: "עימות עם כוחות הביטחון (מאמר)"
type: "מאמר"
---

## מתוך אגרת לתושבי בית-אל

ב"ה י"א באב תשע"ה בנין ישובנו באמת ובשלום

בזמן שיבת ציון אמר זכריה הנביא: "ואיש את רעת רעהו על תחשבו בלבבכם" (ח
יז), "ואמת ושלום אהבו" (שם יט). לא רק לא לעשות רע, לא רק לא לדבר רע, אלא
גם לא לחשוב רע. כמובן, אם לא חושבים רע גם לא מדברים רע וגם לא עושים רע.

לכן, מי שמתעמת עם הצבא והמשטרה, זה חטא ופשע שבעצמו מכשיל את ישוב הארץ.
ומי ששולח למשימה זו נערים, זו נבלה כפולה, נבלה כלפי כוחות הבטחון ונבלה
כלפי אותם ילדים שנזק חינוכי נגרם להם בכך – בלי לדון בסיבוכים המשפטיים
שאורבים להם. ואין זה משנה אם אומרים להם בפירוש או שמשדרים להם מסר סמוי.
וכידוע אמנות האו"ם אוסרות לערב ילדים מתחת גיל 18 במאבקים פוליטים . ואם
כי האו"מ מרבה לומר שטויות והבלים, אבל בפעם הזו הוא צודק (וקל וחומר ביחס
לילדות).

מן המצוה של הצלת ארץ ישראל, אין לגלוש לאמירות "ארץ ישראל היא ביהרג ואל
יעבור", "ועל יהודה ושומרון תהיה מלחמה". רבנו הרב צבי יהודה הסביר בעצמו
אמירתו זאת במכתבים לשר הבטחון ולרמטכ"ל וכן בשעור לתלמידים שהוקלט, שזה
במובן החינוכי. מי שאינו מבין זאת מעצמו, במחילה מכבודו, אינו מבין מאומה
מדברי רבינו הרב צבי יהודה.

וכן לגבי קומץ המסיתים בגלוי ובסמוי נגד 40 משפחות בטענה שהן אשמות בכל מה
שקורה, ייאמר ברורות שזה שקר מוחלט .

ובזכות ריבוי אהבת ישראל נזכה להמשיך לבנות את ארצנו ולהבנות בה ולבנות
ישובנו לפאר ולתפארת.

שלמה אבינר

- פורסם בשאילת שלמה 400


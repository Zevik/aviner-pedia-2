---
title: "סחר בנשק - הרצח המושתק (מאמר)"
type: "מאמר"
---

אין זה סוד שאנו מוכרים נשק למדיניות רצחניות. אמנם הממשלה מנסה להסתיר
זאת, אך כפי שאומר הרמב"ם באגרת: הרוצה להסתיר דבר, עוד יותר יגלהו.

ואיך אנו יודעים סוד זה? תשובה מתמטית פשוטה: אנו סוחרים בנשק ל-130 מדינות
בעולם, והרי אין בעולם 130 מדיניות דמוקרטיות נורמליות. Elementary, my
dear Watson.

אכן לצערנו ייצאנו נשק לצ'אד, לרואנדה, ואפילו לאירן חומייניסטית ועוד
הרבה.

לכן יישר כחם של היוזמים חוק של "הגבלות של יצוא ביטחוני לכוחות ביטחון
שביצעו הפרות חמורות של זכויות האדם" - כלומר רצח, אונס, עינויים, חטיפות
ועוד.

אין זה משנה אם המציעים הם דתיים או חילוניים, שמאלניים או ימניים. יש כאן
עניין אנושי פשוט, "לעולם יהא אדם" (ברכות השחר) - קודם היה בן אדם.

הרי במדינות המערב יש אמברגו וחקיקה. אנו גרועים מהם?! חלילה! הרי החוק
המוצע היא כמעט מילה במילה החוק האמריקאי בנדון Leahy Law. אנו גרועים
מהם?! חלילה! כמובן אנו לא פציפיסטים חולמניים, אך עלינו להיות בני אדם.

ובכלל, לפני שכל אלה נולדו, כבר נפסק במשנה ובגמרא ,ברמב"ם ובשולחן ערוך
,שאסור למכור נשר לחשודים על רצח, וכלשון הרמב"ם "כדי לא לעזור למשחיתים
בעולם להשחית" (משנה ע"ז א ז. טו ב).

אנו עם ישראל שסבלנו כל כך הרבה במשך אלפיים שנה, אנו מוכרים נשק למשטרים
מושחתים, שמדינות המערב מטילות עליהן אמברגו?! נורא ואיום! בושה וחרפה!

כמובן ,טוענים כנגד, שיש צרכים ביטחוניים, כלכליים ומדיניים. בוודאי. אלה
טובים מאוד. אך גם הדבר הכי טוב שבעולם, הקיצוניות מזיקתו. יש קוים אדומים!
לא בכל דבר יש מקום לאיזון! לא בכל דבר יש צד שני! כד כאן! קץ לחושך! קץ
לרשע!

- פורסם בשאילת שלמה 550


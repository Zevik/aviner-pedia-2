---
title: "פרשת בא: הכסף כאמצעי (מאמר)"
type: "מאמר"
---

"דבר נא באזני העם וישאלו איש מאת רעהו ואשה מאת רעותה כלי כסף וכלי זהב"
(שמות יא ב). יש לתמוה תמיהה כפולה מדוע הקב"ה ציווה עלינו לקחת כסף ורכוש
מהמצרים כדי לצאת ב"רכוש גדול" שהבטיח לאברהם אבינו (רש"י, שם). מה אכפת
לנו מרכוש גדול וכסף. הרי אנו "ממלכת כהנים וגוי קדוש" ולא ממלכת כסף וגוי
זהב!

קושיה נוספת: מה פירוש "נא" כאילו הקב"ה מבקש טובה. הרי כל התורה זה
ציווים! אלא נכון כי אנו "ממלכת כהנים וגוי קדוש" אבל אי-אפשר ללא עוצמה
כלכלית כי "חכמת המסכן בזויה" (קהלת ט טז). כסף וכלכלה זה לא עיקר החיים
אבל זה הבסיס. בלי זה אי-אפשר לחיות, לא בשקט ולא ברווח. לא ניתן לעשות שום
דבר! לכן הקב"ה הבטיח לאברהם אבינו כי בניו יצאו ברכוש גדול כדי שיהיו
מבוססים כלכלית ונוכל לעבוד את ד'. אבל לא צריך ליפול לקיצוניות הפוכה
ולחשוב כי הכסף עיקר החיים. אלא הוא אמצעי ולא מטרה. אמנם אמצעי הכרחי אך
המטרה היא ציווי ד'. לכן כתוב "נא". חזק ונתחזק במטרה וגם באמצעי.

- פורסם בשאילת שלמה 580


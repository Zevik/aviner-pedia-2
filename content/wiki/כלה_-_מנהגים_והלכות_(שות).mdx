---
title: "כלה - מנהגים והלכות (שו\"ת)"
type: "שו\"ת"
---

**צום כלה**

ש: האם כלה צריכה לצום ביום חתונתה?

ת: אשכנזיה, אלא אם כן היא חלשה (עה"ש אה"ע סא כא).

**עטרות כלה**

ש: כלה רוצה לענוד תכשיט לרוחב המצח שנקשר מאחור. האם אסור משום עטרות כלה?

ת: לא. עיין שו"ע או"ח תקס ד.

**יום מקוה של הכלה**

ש: האם יש מנהג שחברות תלוונה את הכלה לטבילתה הראשונה?

ת: כן. מחכות לה בחדר אורחים עם כיבוד שירה וריקודים. אך זה רק בתנאי
שטובלת ביום כאשר המקוה ריקה, ולא בלילה, מה שמפריע מאד לטובלות אחרות.

**כסא כלה**

ש: האם חייבים בכסא כלה שבנות עומדות מסביבה ושרות?

ת: זו המצאה חדשה. ולא ברור מי המציא. העיקר שתהיינה בחדר מרוחק כדי שגברים
לא ישמעו. אם הגברים שומעים יש להם לצאת אם אפשר. ובזמן שמתפללים בודאי יש
לבקש מהן לחדול.

**שמלת כלה**

ש: שמעתי שאסור לכלה חדשה להשאיל שמלת כלה שלה בשנה הראשונה. יש בעיה כזו?

ת: אין שום בעיה.

**שמלת כלה**

ש: האם מותרת שמלת כלה בצבע שמנת ולא לבן?

ת: כן.

**הינומא בחתונה**

ש: עד מתי כלה צריכה ללבוש הינומא בחתונה?

ת: מנהגים שונים (עיין בספר של הרב אחותי כלה 18).


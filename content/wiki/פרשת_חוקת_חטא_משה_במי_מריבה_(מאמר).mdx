---
title: "פרשת חוקת: חטא משה במי מריבה (מאמר)"
type: "מאמר"
---

מה היה חטאו של משה רבינו במי מריבה? הרמב"ם בשמונה פרקים אומר כי כעסו היה
ללא סיבה אמתית (פ"ד). זה חמור כי היה אדם מעל המין האנושי ומעל כל ההוויה.
אומר הרמב"ם כי לא עשה בדיקה יומית במידותיו. תיקון המידות מצריך מהאדם
לשוב לבדוק את מידותיו יום יום. לראות אם לא סוטה לאט לאט מהדרך הנכונה.
אתה רואה כי אפילו הגדול במין האנושי נכשל בזה!

אדם צריך לעשות חשבון נפש יום יומי. זה לא קשור לשיטות או לזרמים. הטוב
ביותר הוא לפני שילך לישון או בזמן אחר. הרב קוק אומר שזה כדי להשתחרר
מהרשעות היומית. רשעות במעשים, דיבורים ומחשבות. מכל הרשעות הטמונה פנימה.
על ידי זה האדם לא יכשל. "על כן יאמרו המושלים בואו חשבון" (במדבר כא כז).
הם, המושלים ביצרם, נותנים לנו את העצה הזאת לעסוק בחשבון.

- פורסם בשאילת שלמה 550


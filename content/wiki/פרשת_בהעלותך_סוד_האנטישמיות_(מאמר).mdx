---
title: "פרשת בהעלותך: סוד האנטישמיות (מאמר)"
type: "מאמר"
---

"ויהי בנסע הארון ויאמר משה קומה ד' ויפצו איביך וינסו משנאיך מפניך"
(במדבר י לה). מי הם אותם השונאים של הקב"ה? מפרש"י "משנאיך אלו שונאי
ישראל. שכל השונא את ישראל שונא את מי שאמר והיה העולם, שנאמר 'ומשנאיך
נשאו ראש' (תהלים פג ג) ומי הם? 'על עמך יערימו סוד ' (שם, ד)". מי ששונא
את הקב"ה שונא את עם ישראל. הרמב"ם באגרת תימן שואל למה הגוים שונאים
אותנו? מה עשינו להם רע? מה עשינו רע למצרים ולפרעה? מה עשינו רע לבבל,
יוון ורומא? תשובה: הם שונאים את ד'. הם קמים על ד' ועל משיחו. הם יודעים
שמי שמביא בעולם את דבר ד', אמונה בד', דביקות בד' ועבודת ד' אלו עם ישראל.
אבל הם לא יכולים להילחם נגד הקב"ה לכן הם לוחמים נגדינו. זהו סוד
האנטישמיות (ס' אורות).

מכאן אנו מבינים כי מי שאוהב את ד' אוהב את עם ישראל כנאמר "ואהבת לרעך
כמוך אני ד' " (ויקרא יח יט). אנו אוהבים את כל היהודים ואת כל היהודיות גם
אם הם צדיקים וגם אם פחות.

- פורסם בשאילת שלמה 548


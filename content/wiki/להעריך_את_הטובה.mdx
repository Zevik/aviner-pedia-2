---
title: "להעריך את הטובה"
type: "מאמר"
---

## להעריך את הטובה

\[עריכה: יוסף אברמסון\]

מדוע אנו יושבים בסוכות? כי בסוכות הושבתי את בני ישראל. כלומר זה כדי
לזכור שישבנו בסוכות . וכדברי הרמב"ם במורה נבוכים כדי לזכור את ימי הרעה
ואת ימי הטובה. כלומר אדם עלול לזלזל ולא להכיר בטובות שלו. אבל מכירים את
הטוב מתוך הרע. ארבעים שנה בסוכות זה לא היה דבר קל. בכלל במדבר לא היה קל.
המדבר הגדול והנורא צמאון אין מים (דברים ח טו). אמנם היה באר מרים אבל בין
באר לבאר לא היה מים. ויענך וירעיבך ויאכלך את המן (שם, שם, ג). נכון היה
מן אבל בין מן למן וירעיבך. אבל נחש ועקרב במדבר הגדול והנורא צמאון אין
מים.

אדם עלול לזלזל בטובה שלו. להכיר ולא להכיר את הטובה. כמו שאני רגיל לומר
לאנשים הבאים ומתלוננים על צרות. טוענים כי בארץ יש צרות. אני אומר להם שהם
לא יודעים מה זה צרות. צרות זה כמו מתי שנולדתי שהיה צריך להחביא אותי כדי
שלא אגיע למחנה השמדה. להחביא את התינוק זה צרות!

לכן על האדם להעריך את הטובה . גם מה שמביאים את ד' המינים לפי הרמב"ם
במורה נבוכים זה היפה שבפירות, הטוב שבריחות, היפה שבעלים וכן הלאה. הם
מסודרים יפה כמו שעכשיו מעצבים סידור פרחים. להודות לד' על מה שיש לנו.

אדם צריך ללמוד להעריך את אושרו. אושרו של מדינת ישראל, אושרו שהוא אדם ירא
שמים, אושרו שהוא נשוי, אושרו שיש לו ילדים. "הטוב כי לא כלו רחמיך והמרחם
כי לא תמו חסדיך כי מעולם קיווינו לך" (תפילת מודים).

- פורסם בשאילת שלמה 298


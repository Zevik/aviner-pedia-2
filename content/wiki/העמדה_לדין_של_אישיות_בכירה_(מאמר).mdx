---
title: "העמדה לדין של אישיות בכירה (מאמר)"
type: "מאמר"
---

האם אפשר להעמיד בדין, אנשי שלטון בכירים? או שמא לתת להם חסינות?

התשובה פשוטה. ודאי שיש להעמיד אותם בדין, ויותר מכל אזרח פשוט. עד שאדם
דואג לישרותם של אחרים, עליו לדאוג לישרותו של עצמו. קשוט עצמך ואחר כך
קשוט אחרים. אמנם, לא נעים לשפוט אנשים בכירים, אך אין ברירה. הרי אם אינם
ישרים, כיצד אפשר לסמוך עליהם. חז"ל אומרים על הפסוק "והיה בימי שפוט
השופטים": אוי לדור ששופט את השופטיו.

ואכן, לצערנו הגענו במדינתנו למצב שעלינו לשפוט את שופטינו. לא כולם,
חלילה, אבל חלק ניכר. כך סוברים רבים מאזרחי מדינתנו, כולל משפטנים,
פרופסורים, עיתונאים. כמובן לא אלו ולא אלו יקבעו מסמרות, אלא האמת תקבע.

לצערנו, אדם שאינו משוחד, רואה לאישורו שמערכת המשפט חוטאת פעמים רבות
בחטאים יותר חמורים מאשר אלה שהיא מאשימה.

באף מדינה בעולם, לפרקליטות ולמערכת המשפט, יש זכות וטו על המינויים של
עצמם. הם יכולים להפוך את כל הסדר הציבורי, ללא שום ביקרה ובדיקה
הפוליטיקאים מפחדים מהיועצים המשפטיים שלהם.

כידוע הדמוקרטיה בנוייה על הפרדת הרשויות. לא כן אצלנו, שהמוסרי מוגדר
כהחוקי. כל חוקי הוא ממילא מוסרי.

והנה דוגמאות. אחוז ההאשמה בבית משפט בישראל הוא 99.7%-93%, כמו בסין,
לעומת ארצות הברית 85%-75% וצרפת 70%. היש אצלנו כל כך הרבה פושעים?! רק
0.3% מסתיימים בחפות גמורה על הנאשם. 71.5% מסתיימים בהרשעה חלקית, 21.6%
בהרשעה מוחלטת. כל אדם שמואשם הוא בצרה גדולה. יש מעריכים ש-10% מהיושבים
בבית הסוהר הינם חפים מפשע. ועל התנאים הקשים שם לא נדבר. כמובן, לא מדובר
על טרוריסטים בבית הסוהר המקבלים יחס הוגן בגלל הגנת הצלב האדום.

ידוע ומפורסם שאין אצלנו הפרדת רשויות. פעמים רבות הבג"ץ התערב במהלכים
משפטיים של הכנסת.

כמובן, פוליטיקאים רבים ניסו לתקן את כל המצב אך לא עלה בידם. למערכת המשפט
יש אמצעים מחוכמים כדי למנוע זאת. הנה דוגמאות.

1\. פרופ' יעקב נאמן ז"ל, כאשר פורסם שהוא מונה לשר המשפטים, הודיע שיפטר
יועץ משפטי עם הטיה פוליטית. מיד נפתח נגדו תיק פלילי. הוא יצא נקי מאה
אחוז, אך מינויו בוטל.

2\. אביגדור קהלני, גיבור ישראל, היה אמור להימנות שר המשטרה. כאילו במקרה
בדיוק אז, נפתח תיק נגדו, בלי שום תוצאה, אך מינויו נמנע.

3\. לרפאל איתן, גם הוא גיבור ישראל, קרה אותו דבר, כאשר דובר שיהיה שר
המשטרה.

4\. ראובן רבלין, נשיא המדינה, שהתנגד להתערבות יתר של מערכת המשפט
בפוליטיקה, היה אמור לקבל מינוי שר המשפטים כדי להילחם נגד תופעה זו. אז
כאילו במקרה, נפתחו נגדו שבע תיקים, ואמנם הוא יצא חף בפשע, אך לא התמנה
לשר. הוא הגיב: כיצד אוכל לשמוח על החלטה זו לנקות אותי, כאשר לאזרח הפשוט
אין אמצעים להילחם נגד מערכת מזיקה זו.

5\. גם אהוד ברק שניסה לתקן את המצב, הואשם במימון קמפיין, ולכן חזר בו.

לפרופ' למשפטים דניאל פרידמן, שר המשפטים לשעבר, יש תיק שמן של מקרים,
שכאשר מישהו אינו מוצא חן בעיני מערכת המשפט, פותחים חקירה נגדו כדי לנטרל
אותו.

הקיצור, האחראים על החוק, מחשיבים את עצמם כמעל החוק. הם היו אמורים להיות
בלי הטייה פוליטית, מופת של יושר, לא כן הוא. ועוד פעם, לא מדובר בכולם. יש
גם הרבה ישרים וצדיקים.

גם כל ההדלפות של המשטרה הן שיטה בזויה ופסולה לגרום למשפט ציבורי, עוד טרם
הנושא יגיע למשפט. שכחו שיש חזקת חפות. אדרבה, ההגיון היה מחייב שהמשפטנים
יהיו הכי נקיים במדינה, ולהתגאות מכך שהם חושפים את עצמם לכל חקירה.

לעומת זאת אוי לכל מי שחוטף האשמה. הוא כמעט אבוד. אם הוא עשיר או בעל
מעמד, אולי יוכל להיחלץ בעזרת סוללה של עורכו דין. אבל אם הוא אזרח פשוט,
הוא מסכן.

צדק צדק תרדוף. גם עשיית הצדק, צריכה להיעשות בדרך של צדק.

- פורסם בשאילת שלמה 628


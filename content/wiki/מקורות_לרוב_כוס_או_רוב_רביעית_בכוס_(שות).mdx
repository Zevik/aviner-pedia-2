---
title: "מקורות ל\"רוב כוס או רוב רביעית בכוס\" (שו\"ת)"
type: "שו\"ת"
---

\[מקורות - הרב מרדכי ציון\]

ונשאל הגרי"ש אלישיב: מי שיש לו שתי אפשרויות לשתות, או כוס קטן לפי שיעור
הגר"ח נאה לשתותו מלא, או ליקח כוס גדול לפי החזו"א ולשתות רובו, מה עדיף?
והשיב: הכוס הקטן וישתה כולו (אשרי האיש ח"ג עמ' שצז). ולגבי השיעורים,
הגרי"ש אלישיב נשאל כיצד חלק הגרח"נ (שאמר רביעית היא 86 מ"ל \[גרם\]
כגימטריא של כוס) על החזו"א (שאמר שהיא 150 מ"ל כגימטריא של כוס הגון),
והשיב ששיעור הגר"ח היה נהוג מקודם והחזו"א הוא החולק (ספר ישיב משה עמ'
קל). ודעתו של הגרי"ש אלישיב כשיעורו של הגר"ח הן לקולא הן לחומרה (וישמע
משה ח"א עמ' תל. ח"ב עמ' שסד. ועיין שיעורי תורה לרב נאה ג י-יד. נודע
בשיעורים 271).


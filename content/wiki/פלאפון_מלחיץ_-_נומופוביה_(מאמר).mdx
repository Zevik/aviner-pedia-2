---
title: "פלאפון מלחיץ - נומופוביה (מאמר)"
type: "מאמר"
---

נומופוביה או הטלפון המלחיץ \[ראיין: הרב מרדכי ציון\]

ש: אמנם יש לנו ביקורת קשה מאוד על הסמרטפון וטלפונים סלולריים דומים, אך
אנו חונכנו לראות תמיד גם את נקודת האור שבתוך כל חושך, והיא שאדם יכול כל
אדם ליצור קשר עם משפחתו ועם חבריו וזה מספק לו שקט ורגיעה. הוא יודע שאינו
לבד. ת: ואיך היה כל הדורות, לפני שהמציאו אותו. גם אז אדם ידע שאינו לבד,
שיש לו חברים שיבוא לעזרתו. אדרבה הטלפון הנייד יצר פוביה, כלומר מחלה
חרדתית חדשה: נומופוביה Nomophobia. ש: מה זה נומו? ת: ראשי תיבות
No-Mobile-Phone Phobia, אדם מפחד מאיבוד מגע עם הטלפון הנייד שלו, כתוצאה
משכחה, אובדן, התרוקנות סוללה, תקלה, סיום אשראי שיחות ועוד. ש: זה נדיר...
ת: לא. 70% מגברים, 60% מהנשים, 80% מהצעירים. זו מין חרדה לאבד קשר עם
משפחתו וחבריו או קשר הנצרך לעבודה. רק להישאר זמין! רק להישאר זמין! ש:
עכשיו יש תוכנית שיחות ללא הגבלה. ת: זה עוד יותר מגביר את החרדה. במו
ידיו, אדם יצר לעצמו חרדה חדשה,שהיא בעוצמתה כמו חרדת טיפול שיניים או
להבדיל חתונה. הנומופוביה גם קשורה לעוד חרדה חדשה, חרדת ההחמצה, FOMO,
ראשי תיבות Fear Of Missing Out. ש: מה הוא עלול להפסיד? ת: בין השאר קשר
חברתי. יש צורך לאדם להיות מעורב חברתית, וזה מובן מאיליו ובריא, אך הפגישה
הטבעית פנים בפנים הוחלפה בקשר טכנולוגי, בסמרטפון, פייסבוק, טוויטר
וכדומה. וזה יוצר אצלו תלות פסיכולוגית במכשיר, וכתוצאה מזה בדיוק להיפך:
מצב רוח שלילי ודיכאון. האדם מפחד לא לדעת שמשהו קורה,לכן הוא שקוע במכשיר,
בודק בממוצע כל חמש דקות, באורח כפייתי, ומסיח דעתו מן המשפחה, מן הלימודים
וגם מהנהיגה ברכב. אבל כיון שאי אפשר לבדוק כל דקה, זה גורם לו הרגשה קשה
של בדידות. ש: כל זה בלי לדבר על ענייני תועבה שסותרים טהרת קודש. ת: כן.
אבל יש לדעת שסרטי תועבה גם מזיקים למין האנושי בכללו. ההורים קונים לילדים
שלהם טלפון חכם, כי אינם יכולים לעמוד בלחץ הילדים "שלכולם יש בכיתה".
הילדים והילדות מגיל 10 מסתכלים סרטי תועבה, שלא בידיעת ההורים. הם יותר
מומחים במכשיר מאשר הוריהם. לכן כאשר אימם נכנסת בחדר, תוך שבריר שניה הם
מעבירים לדבר תמים, וההורים מרומים. זה נורא ואיום. בשביל להבין זאת, לא
צריך תורה, די בדרך ארץ שקדמה לתורה, בבינה טבעית ובמוסר טבעי. ש: זה גם
הורס את החברתיות? ת: ודאי. כאשר אדם נפגש עם משפחתו ,הוא כלוא בסלולרי
שלו. הוא מדבר עם הזולת עם העיניים במכשיר. הילד מדבר עם הסבתא עם העיניים
במכשיר. איזו מסכנה! ש: נורא! ת: כן. יש גם מחקרים שזה משבש את התיפקוד
המוחי. הקיצור המכשיר הקטן הזה הוא חיידק מודרני גדול.אשרינו שיש שבת. ש:
אז צריך סלולרי עם סינון? ת: זה הרע במיעוטו. אלא צריך סלולרי ישן בלי
אינטרנט. ראה הסלולרי שלי: הוא סלולרי לא חכם. אני מקוה שאין זה מעליב אותו
שכך אני מכנה אותו. כי סלולרי לא חכם, זה הדבר כי חכם בעולם.

`*`

שאילת שלמה תקלא


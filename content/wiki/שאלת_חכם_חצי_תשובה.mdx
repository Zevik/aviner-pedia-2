---
title: "שאלת חכם חצי תשובה"
type: "מאמר"
---

## שאלת חכם חצי תשובה

\[מ"ראשי יהודי"\]

אומרים רבותינו: "שאלת חכם – חצי תשובה" (מגדל עוז, הלכות תשובה פרק ה).
פעם בא אלי אדם: "יש לי שאלה". "נשמע". הוא מדבר ומדבר. אני עוזר לו: "זאת
השאלה שלך?". "לא". "אולי זאת השאלה שלך?". "לא!". וככה חצי שעה.

"אז מה בעצם השאלה?". לבסוף, אחרי עמל מפרך: "כן, זאת השאלה שלי! תודה
רבה!", והוא פונה ללכת. "אבל רגע, לא עניתי לך". "אינני זקוק לתשובה, אני
גדול דיי לענות לעצמי. פשוט לא ידעתי מה בדיוק אני שואל, עכשיו שעזרו לי
לברר את שאלתי – הכל ברור. שלום...".

- פורסם בשאילת שלמה 265


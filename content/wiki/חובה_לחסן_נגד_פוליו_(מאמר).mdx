---
title: "חובה לחסן נגד פוליו (מאמר)"
type: "מאמר"
---

## חובה לחסן נגד פוליו

\[מהעיתונות\]

הרבנות הראשית לישראל הוציא קריאה היום שחובה ומצוה לחסן נגד פוליו. הרב
מוסיף את קולו:

מול הקריאות הנשמעות מצד מספר הורים שלא להשתתף במבצע הארצי של משרד
הבריאות ושלא לחסן את הילדים נגד נגיף הפוליו, יש לדעת כי לפי ההלכה, חובה
על כל אחד לחסן את ילדיו. מותר להכנס לסיכון זעיר כדי להציל עצמו מסיכון
גדול וקטלני.

הפוליו הינה נגיף וכן הגורם לשיתוק בעיקר אצל ילדים, ומשאיר את הנפגע לנכה
לשארית חייו, במקרים נוספים עלול הנגיף לגרום למוות, לכן חייבים.

קיימת תופעה כלל עולמית להתנגדות לחיסונים מטעמים שונים וכולם אינם עומדים
במבחן הביקורת המדעית.

את הטענות לפי החיסונים יותר מסוכנים מהמחלה, כבר טענו לפני 200 שנה,
כשאדוארד ג'נר המציא את החיסון נגד האבעבועות השחורות. מי שהתייחס לכך
מבחינה הלכתית הוא בעל תפארת ישראל על המשניות, שכתב בפרק ח' במסכת יומא,
על הנושא הזה בדיוק. ומוכיח כי מותר וחובה להתחסן.

ההוכחות שלו היא מדין 'אל תעמוד על דם רעך', אם אדם רואה שחברו טובע בנהר
או שבאים לסטים או חיות רעות, חלה עליו, לפי התלמוד הירושלמי, מצווה להסתכן
במעט כדי להציל את החבר מסכנה גדולה. וק"ו שמותר להכנס לסכנה זעירה כדי
להציל את עצמו מסכנה גדולה.

ומה משיב הרב לטענות של אלו המתנגדים לחיסון?

כאמור, ההתנגדות לחיסון התחילה אז, כשהוא הומצא, לאחר מכן הגיע גל נוסף
כשלואי פסטר המציא את החיסון לכלבת ופעם נוספת בשנת תש"ל.

מרבית הטיעונים כתובים בסיפרי הדל "נר באישון לילה" בערך 'חיסון', והנה הם
בקצרה עם ההפרכות:

א. המתנגדים טוענים כי החיסון הוא נגד הטבע – צריך להיות טבעי והחיסון הוא
דבר זר לאדם. אדרבה החיסון הוא דווקא ההשג הגדול של הרפואה. הוא הציל
מיליונים ממוות ושיפר את חייהם של מיליארדים. צריך לזכור שאבעבועות שחורות
קטלו 1,400 איש בשנה בארה"ב ופוליו 1,800 איש בשנה ושתי המחלות האלו נכחדו
לגמרי.

ב. יש טוענים כי יש ילדים שלא מתחסנים בכל זאת בריאים. זה מה שנקרא חיסון
העדר. הרוב המחוסן מקטין שכיחות הנגיף באוכלוסיה ומציל את אלו שלא התחסנו.
אבל לפני כמה שנים, התפרצה בארץ מחלת החצבת באוכלוסייה חרדית שלא התחסנה,
ופגעה בכמה וכמה מקומות בארץ. ובעקבות זאת הרבנים החרדים הורו להתחסן.

ג. יש אומרים שבחיסון יש רכיבים מזיקים כמו אלומיניום, וכספית ופורמלין.
החומרים האלה קיימים גם במזון לתינוקות ובכל זאת אנשים נותנים לילדים שלהם
לאכול. המינון של הם בחיסון הרבה יותר הדברים האלה קטן שהוא בטוח ואינו
מזיק.

ד. יש אומרים שלא יודעים האם לטווח ארוך אין בזה נזק. אם כך צריך לסגור את
הטכנולוגיה והרפואה. וכי אנו יודעים למה יגרום השימוש באינטרנט בעוד שלושים
שנה…

ה. הטענה העיקרית של המתנגדים היא שהרופאים או במקרה הזה משרד הבריאות
עושים יד אחת עם חברות התרופות כדי לתת חיסונים שאינם נצרכים, וככה שני
הצדדים ירוויחו. קודם כל זו טענה מרושעת, וכמו כל קונספירציה היא נטולת
הוכחות, ככה שאין אפילו אפשרות להכחיש אותה. וכי רופאים בכל העולם מחסנים
כל שנה כחצי מיליארד ילדים, בהם גם הילדים שלהם, והכל בשביל כסף?!

מעשה באנגליה שערך אנדרו וויקפילד מחקר בקרב 12 ילדים והראה קשר בין החיסון
המשולש (חצבת-אדמת-חזרת) לבין אוטיזם. בעקבות המחקר הזה ירד שיעור ההתחסנות
ועלתה רמת התמותה מהמחלות האלה. לאחר מכן התברר כי עורך המחקר וגם הילדים
נשכרו על ידי חברת עורכי דין שתבעה את חברות התרופות. הרופא הזה פוטר
ורשיונו נשלל. אם כן יש כאן הוכחה למחקר נגד החיסונים שמומן על ידי גורמים
אינטרסנטיים.

לכו תתחסנו וד' יהיה בעזרכם.

- פורסם בשאילת שלמה 293


---
title: "התנדבות במקום שמחלל שבת (מאמר)"
type: "מאמר"
---

התנדבות במקום שמחלל שבת **שאלה:** האם מותר להתנדב במקום שמחללים בו שבת?

**תשובה:** כן, בתנאי שאין לך חלק בחילול שבת. הם מחללים שבת, ואתה לא אשם
בזה. משל למה הדבר דומה? מובא במסכת עבודה זרה (מד, ב), מדוע ד' אינו מכבה
את השמש – הרי אנשים עובדים עבודה זרה לשמש? תשובה: בגלל הטיפשים הללו,
נפסיד כולנו את השמש? אתה מתנדב בפעילות חשובה, העובדה שישנם מבולבלים
שמחללים את השבת, בשל סיבה זו אין צורך להפסיק את הפעילות.

דוגמה נוספת: היה בעכו בית מרחץ, ושמו שם פסל של אפרודיטי. מותר לרחוץ שם?
אמר רבן גמליאל, כן, היא באה בגבולנו ולא אנו באנו בגבולה. לא בנינו בית
מרחץ סביב לאפרודיטי, אלא היה בית מרחץ והציבו בתוכו פסל. וכי בגללו נמנע
מלרחוץ? וכן כאן. אין זה שהיו אנשים מחללי שבת שבנו סביבם ארגון. אלא, ישנו
ארגון, ולצערנו ישנם בו אנשים שמחללים שבת. זה מצער, אך זה אינו פוסל את
הדברים הטובים הנעשים בארגון.


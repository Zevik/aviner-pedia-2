---
title: "למעט באחרים ולהרבות בעצמך"
type: "מאמר"
---

## למעט באחרים ולהרבות בעצמך

\[מ"ראש יהודי"\]

ישנם דתיים שכל תשוקתם היא לחנך את החילונים. במטותא מהם – יחנכו ראשית את
עצמם. הדתיים יחנכו עצמם, והחילונים, כאשר יראו שהדתיים כל-כך מחונכים,
טובים ועדינים, לבטח יתמלאו חשק גדול להיות דתיים. על האדם למעט להחזיר
בתשובה אחרים, ולהרבות להחזיר בתשובה את עצמו. זה הסדר הנכון.

לכן זאת הדרך הראשית הגדולה של החינוך – לחנך את עצמך! אם הבחנת בחיסרון
אצל הילד, יתכן מאוד שזה חיסרון שקיים בך. "כל הפוסל, במוּמוֹ פוסל" (קידושין
ע א). הילד הוא ראי שלך. אתה רואה בו מה שיש בעצמך.

- פורסם בשאילת שלמה 342


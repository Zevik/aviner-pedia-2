---
title: "נוסח והגיה (שו\"ת)"
type: "שו\"ת"
---

\[מקורות ע"י הרב מרדכי ציון\]

**נוסח ומנהגי ארץ ישראל**

ש: אני גר בחו"ל. האם ראוי לשנות את הנוסח ואת מנהגי התפלה לנוסח ומנהגי
ארץ ישראל כדי שדרכם אתחבר לארץ קודשנו?

ת: לא. עליך להמשיך להתפלל כמנהג חו"ל כדי שתזכור שאתה בגלות.

**נוסח מאוחד**

ש: כבת ספרדיה אני יכולה להתפלל ב"נוסח מאוחד" אליו אני יותר מתחברת?

ת: אין נוסח מאוחד, אלא זו נוסח "ספרד" של אשכנזים. אלא לכתחילה התפללי
כאביך ואבותיך, וכשתתחתני כנוסח בעלך.

\[שו"ת יחוה דעת ג, ו. בשם הג"ר שלמה גורן, שטבע נוסח אחיד, שלא התכוון
לקבוע נוסח לכלל ישראל, אלא שאי אפשר לחלק לחיילים הרבה סוגי סדורים, לכן
הוא בחר בנוסח זה, שהוא מין נוסח בינוני באומה – רשם מ"צ.\]


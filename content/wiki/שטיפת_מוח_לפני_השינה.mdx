---
title: "שטיפת מוח לפני השינה"
type: "מאמר"
---

## שטיפת-מוח לפני השינה

\[מ"ראש יהודי"\]

יש לעשות לילד שטיפת-מוח רגשית לאמור: "אתה שווה!", אלף פעמים ואחת: "אתה
טוב – ותהיה יותר טוב". לא לומר רק: "אתה תהיה טוב", שמכאן משמע שעכשיו
אינך טוב. לא נכון – אתה כבר עכשיו טוב, ותהיה עוד יותר טוב. במיוחד בשעה
המיוחדת לכך – לפני השינה. נכון שלא תמיד האם פנויה, היא עסוקה ועייפה. יש
להשתדל כמה שאפשר. אלה שעות הדמדומים של האדם, שעות שבין השכל לבין הדמיון,
שבין העֵרוּת לבין התרדמה והחלום, בין התודעה לבין התת-מודע. זה מעין בין
השמשות; בין הכרה לאי-הכרה. מה שנקלט ברגעים אלה שוטף את תת-ההכרה! אגב, כל
מה שנרשם בהכרה מגיע לתת-ההכרה, אבל בשעה זו זה נקלט יפה יותר. זה הזמן
לווידויים מיוחדים לפני השינה (עיין אורות הקודש ח"ג עמ' שב). אומרים לילד:
"אתה טוב, אתה תהיה עוד יותר טוב. עשית דבר טוב".

- 

נלקח משאילת שלמה 215


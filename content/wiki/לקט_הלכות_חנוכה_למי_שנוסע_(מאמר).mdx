---
title: "לקט הלכות חנוכה למי שנוסע (מאמר)"
type: "מאמר"
---

## הנמצא מחוץ לביתו בשעת הדלקה

**שאלה:** איך ינהג מי שנוסע ולא נמצא בבית בזמן הדלקת הנרות? **תשובה:**

1\. אם אשתו מדליקה בבית, יצא ידי חובתו (שו"ע, או"ח תרעז א), אבל טוב
שידליק בלי ברכה במקום שם הוא נמצא, אם ניתן הדבר, או ישתתף בנרות בעל הבית
בסכום כסף (שם ס"ק ב ס"ק טז).

2\. אם אין אשתו מדליקה בעבורו, חייב להדליק במקום שהוא נמצא או להשתתף
בנרות בעל הבית (שם).

3\. בשעת צורך יכול להקדים להדליק שעה ורבע זמניות לפני צאת הכוכבים (תרעב
א ס"ק ג). ויש להקפיד שהנרות ידלקו לפחות חצי שעה אחר צאת הכוכבים.

4\. אם מגיע מאוחר הביתה, יכול להדליק בברכה כל זמן שבני ביתו נעורים ויש
פרסום הנס. אבל אם הלכו לישון, ידליק בלי ברכה (תרעב ב ס"ק י"א).

## מקום הדלקת נרות חנוכה לרווקים

**שאלה:** רווק, כגון בן או בת משק, חבר גרעין או חבר הכשרה שמוזמן אל
משפחה בקבוצה, להדלקת הנרות - האם יש לו להדליק בחדר שלו, אצל הוריו או אצל
המשפחה אליה הוא מוזמן?

**תשובה:** מצוות הדלקת הנר אינה מתייחסת רק לאדם אלא אף לבית, ויש לכל אחד
להדליק בבית או בחדר שהוא גר בו, כי זה פרסום הנס שכל בית שבו גרים יהיה
מואר בנרות חנוכה.

בפוסקים דנו במי שמוזמן לאכול אצל חברו: אם אדם מתארח אצל משפחה בעיר אחרת
והוא אורח קבוע ואוכל שם - זה נחשב ביתו והוא מדליק שם. אולם מי שרק הולך
לשתות תה אצל משפחה אבל ממשיך לגור בחדרו, חדרו הוא ביתו ושם עליו להדליק.
וזו לשון ה'משנה ברורה': "מי שסועד אצל חברו באקראי, ויש לו שם בית באותו
העיר, צריך לילך לביתו להדליק שם נר חנוכה" (שו"ע או"ח תרעז ס"ק יב. ביה"ל
שם).

`על-כן, לגבי השאלה שלנו, ההלכה היא שכל אחד ידליק בחדר שלו, וזה פרסום הנס שבכל בית יודלקו נרות. לכן, רווק שיש לו חדר משלו ושרוצה להשתתף בהדלקת הנרות אצל משפחתו, ינהג כן: אחרי מעריב, יזדרז לחדרו, ידליק בברכה ובאמירת "הנרות הללו". אין צורך שכל דיירי החדר יהיו נוכחים, ודי באחד שידליק נרות כולם בשליחות כולם, ואחר-כך ילך אל משפחתו וישיר שם "מעוז צור" ויאכל סופגניות.`

**הדלקת נרות חנוכה אצל אמו**

**שאלה:** לענין הדלקת נרות חנוכה:

1\. האם בן נשוי יכול להדליק אצל אמו האלמנה ולהוציאה ידי חובה?

2\. אם כן, האם הוא צריך להשתתף בפרוטה בנרות?

**תשובה:** הכוונה, כנראה, שהבן מתארח אצל אמו לזמן הדלקת הנר אבל חוזר
לישון בביתו, לכן אינו נחשב כאכסנאי וחייב הוא להדליק בביתו (שו"ע, או"ח
סי' תרעז. מ"ב ס"ק יב). אם אשתו מדליקה בבית, יוצא הוא ידי חובה.

`על-כל-פנים, יכול הוא להדליק בשביל אמו ולברך, שאדם שכבר יצא ידי חובה יכול לברך להוציא אחרים ידי חובתם. אם הוא עזב את ביתו ומתגורר אצל אמו, מן הדין שישתתף בפרוטה.`

**הדלקת נר חנוכה במסיבות**

**שאלה:** אם עושים מסיבות בלילה במקום ציבורי, האם אפשר להדליק נרות חנוכה
בברכה?

**`תשובה:`**

1\. אמנם נהגו להדליק בבית-הכנסת בברכה (שו"ע, או"ח תרעא סע' ז), והטעם הוא
לפי הריב"ש משום פרסום הנס, שכיוון שנהגו להדליק בפנים אין היכר אלא לבני
הבית, ועל-

ידי הדלקה בבית-הכנסת יש פרסום הנס לרבים. לכאורה, טעם זה שייך גם להדלקה
במקום ציבורי, אלא שבכל זאת קשה לחדש דבר שלא מוזכר אצל הפוסקים הראשונים
על סמך סברא בעלמא, במיוחד שיש גם הסברים אחרים למנהג זה של הדלקה
בבית-הכנסת - לפי ה'בית יוסף' הוא מפני אורחים שאין להם בית והם לנים שם
ויוצאים ידי חובה, ולפי ה'כלבו' הוא להוציא מי שאינו בקי ואינו יודע לברך.

הראשונים עצמם נתקשו להסביר מנהג זה, לכן נראה שאין לנו להרחיבו. יש שאמרו
שההדלקה בבית-הכנסת היא זכר להדלקה בבית-המקדש, לכן היא בין מנחה למעריב
כמו בבית-המקדש אחרי הקרבת תמיד של בין-הערביים, וכן היא בכותל דרום.

2\. לכן, אם מישהו מדליק בברכה במסיבות והוא סומך על הפוסקים שהתירו, אין
למחות בו, אך לכתחילה יש להורות שלא לברך. אם המסיבה היא בבית-הכנסת נראה
שאפשר לברך.

## הדלקת נרות באוטובוס

**שאלה:** האם אפשר להדליק נרות באוטו או באוטובוס?

**תשובה:** כן, אם אין רוח.

## הדלקת נרות של אכסנאי

**שאלה:** רווק שמתארח אצל מישהו ובשבת הוא הולך לבקר את משפחתו, איפה הוא
צריך להדליק?

**תשובה:** זה תלוי בכמה דברים. יש בזה יש הבדל בין אשכנזים לספרדים ובין
מתארח למתארחת. המתארח הזה הוא מה שנקרא "אכסנאי", ונפסק שאכסנאי נחשב כמו
בן בית של המארח, ולכן הוא יוצא ידי חובתו בהדלקה של המארח, בתנאי שהוא
נותן למארח פרוטה. אמנם, בגמרא כתוב (שבת כג, א), שצריך לתת פרוטה – מפני
שאז תלמידי הישיבות היו מתארחים וגרים אצל אחרים שהיו עושים איתם חסד
ומאפשרים להם לדור שם – אבל המארחים לא היו מכלכלים אותם ולא היו נותנים
להם אוכל, לכן צריך לתת פרוטה. אבל בזמננו שהמארח נותן לו שתייה, סדינים,
ואוכל מובן שהוא גם נותן לו פרוטה מתוך דמי הנרות.

אך כל זה נכון דווקא לספרדים, כי למנהג הספרדים בעל הבית מדליק חנוכייה אחת

ומוציא את כולם ידי חובתם. אבל אצל האשכנזים כל אחד ואחד מבני הבית מדליק
חנוכייה בפני עצמו עם הברכה. לכן גם אכסנאי שהוא כמו בן בית צריך להדליק
חנוכייה לעצמו.

אך גם זה דווקא למתארח אשכנזי, אבל מתארחת אשכנזייה לא צריכה להדליק
חנוכייה לעצמה ויוצאת בהדלקת בעל הבית. אמנם, שלא כמו מצוות אחרות, כמו
לולב ושופר, בהן כל החיוב נובע מתוך חומרה, נשים חייבות בהדלקת נרות, ובכל
זאת לא נוהגים שאישה תדליק חנוכייה בפני עצמה, והיא יוצאת ידי חובתה בהדלקה
של בעל הבית. החתם סופר אומר בחידושים (שבת כא), שזה בגלל שמעיקר הדין
מדליקים את החנוכייה בחוץ וזה לא צנועה שאישה תדליקה בחוץ נרות, לכן מראש
קבעו שתמיד האיש מדליק.

## הדלקת נרות במלון

**שאלה:** איפה יש להדליק נרות חנוכה בבית מלון?

**תשובה:** עדיף להדליק בחדר כי שם המקום הקבוע של האורח. אם אפשר יש
להדליק בחדר ולהישאר בחדר כדי שלא גורם שריפה. אבל על פי רוב אסור להדליק
נרות בחדר בבית מלון כי חוששים משריפה. אם כן, יש להדליק בחדר אוכל או
בלובי.


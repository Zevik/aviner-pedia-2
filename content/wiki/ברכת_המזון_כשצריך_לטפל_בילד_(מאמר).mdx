---
title: "ברכת המזון כשצריך לטפל בילד (מאמר)"
type: "מאמר"
---

**שאלה:** הרבה פעמים כשאני אוכלת, התינוק בוכה ואני מטפלת בו ועובר הזמן
של ברכת המזון. מה עלי לעשות?

**תשובה:** אם התחלת לאכול, את צריכה לברך ברכת המזון. לפעמים את יכולה
לקצר את ברכת המזון ולא לומר את מה שאחרי "ואל יחסרנו". את כל הרחמנים – את
יכולה להשלים אחר כך. גם צריך לתכנן מראש שאת תוכלי לאכול ולברך ברכת המזון
לפני שהתינוק בוכה.

אבל בכלל, אם התינוק בוכה זה לא אומר שאת חייבת לקפוץ מיד על התינוק ולטפל
בו. כמובן, אני לא מדבר על מצב שקרה לו משהו. זה לא בריא לתינוק שעל כל
"פיפס" שהוא מוציא מיד רצים אליו. זה יעשה אותו מפונק. יש פסיכולוגים
שאומרים שאמנם צריך להיות אמא טובה - אבל לא טובה מדי. זה לא בגלל שאנחנו
לא אוהבים, אלא בגלל שזה יעשה את התינוק למפונק שחושב שהכל מגיע לו ושלא
מעריך דבר. אפילו אם את לא באמצע ברכת המזון והוא עושה "פיפס", את לא צריכה
להגיע אליו מיד. זה חינוך טוב שלא מקבלים סיפוקים מידיים.


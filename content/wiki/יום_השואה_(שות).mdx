---
title: "יום השואה (שו\"ת)"
type: "שו\"ת"
---

\[מקורות ע"י הרב מרדכי ציון\]

**קביעת יום השואה**

ש: כיצד קבעו יום השואה בכ"ז בניסן אחרי שאין מתאבלים בניסן?

ת: אכן, היה ראוי לקבוע יום אחר, והרבנות הראשית קבעה בעשרה בטבת (עיין
שו"ת אגרות משה יו"ד ד נז). אך אחרי שקבעו, אין לפרוש מן הציבור.

**93 בתולות שהתאבדו**

ש: האם מה שמסופר על 93 בתולות שהתאבדו שלא ליפול בידי הנאצים שישתמשו בהן
לרעה היה מותר על פי ההלכה?

ת: כן. עיין תוספות גיטין נז ב ד"ה קפצו. אבל לסיפור הזה אין אסמכתא
הסטורית רק מכתב שלא נראה אמין.

**ימח שמו**

ש: כיצד מותר לומר על היטלר ימח שמו, הרי הוא יצירה של ד' ויש בזה ביזוי
לד' כיון שהוא בצלם אלהים?

ת: לא אמרנו שימח צלם אלהים, שהוא במו ידיו מחק, אלא שימח שמו.

**טעם שואה**

ש: מה להשיב לחבר למה היתה שואה?

ת: בדיוק מה שאתה משיב לעצמך. דברים היוצאים מן הלב נכנסים אל הלב.

ש: אך אני גם לא יודע מה להשיב לעצמי?

ת: אז אל תשאל מה להשיב לאחרים. אלא למד מעצמך מפי ספרים ומפי חכמים.

**נאצים**

ש: האם נכונה הטענה שאין להאשים את כל הגרמנים בנאציות אלא הם היו קומץ
קטן?

ת: לא נכון. תמיד הגרמנים הציקו ליהודים. בזמן המגיפה השחורה באירופה לפני
650 שנה, הם האשימו בכל את היהודים, ירצחו ערים שלמות לכל אורך גרמניה.
באותן ערים היה אחוז גדול של גירוש בשנת תרצ"ג וכן בליל הבדולח בתרצ"ח.

**בדיחות שואה**

ש: האם מותר לספר בדיחות שחורות על השואה?

ת: חלילה!!!!

**נסיעה לפולין**

ש: האם לנסוע לפולין מתוך הזדהות עם השואה? אמנם שמעתי שאסור אבל צריך יחס
אנושי!

ת: אם אתה מזדהה, תן כספך לניצולי שואה הנמצאים בארץ שאין להם כסף למזון
ותרופות, ולא לעצים ואבנים משוחזרים. קצת יחס אנושי!

**הזכרת השואה**

ש: האם אירוע כל כך משמעותי כמו השואה מוזכר אצל הנביאים?

ת: כן. קללות בחוקותי, קללות כי תבוא, האזינו.

**תמונות מהשואה**

ש: האם מותר לראות תמונות נשים יהודיות בשואה בלי בגדים?

ת: חלילה. א. אין זה צנוע. ב. זו פגיעה נוראה בכבודן של אותן נשים, ד'
ינקום דמן. מה היית אומר אם זו הייתה אמך?!

**סרטים על השואה**

ש: האם להסתכל על סרטים צנועים והגונים על השואה זה ביטול תורה?

ת: יש ערך להסתכל, גם ערך של מצוה, ומותר לקיים מצוה על חשבון לימוד תורה,
אבל יש מדרגות בכל דבר ותלמוד תורה כנגד כולם.


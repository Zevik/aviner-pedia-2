---
title: "שק אגרוף"
type: "מאמר"
---

## "שק אגרוף"

\[מ"ראש יהודי"\]

לכן, כאשר הילד אומר: "אני שונא! אני רוצה להרוג!", אי-אפשר לומר לו: "רוצה
להרוג – שכח מזה!", אלא צריך להגיב – אבל לא בשעת כעסו, זה לא הזמן. הוא
נסער ונרגש. "אין מרצים לאדם בשעת כעסו" (ברכות ז א. אבות ד יח). זה נכון
לגבי כל אדם וקל וחומר לגבי ילד. גם אני, כאשר אני כועס, איני פנוי נפשית
לדבר עם ילדי. צריך להמתין לשעת רצון שבה נהיה שנינו רגועים.

לא ניתן להוכיח ילד כאשר אני כועס. הוא חש היטב שאינני מדבר לגופו של
עניין, ושהוא הפך לשק האיגרוף שלי. אני מוטרד וכעוס לאו דווקא בגללו, ישנן
סיבות שאינן קשורות אליו כלל – אני מעוצבן עקב המצב המדיני והביטחוני ופורק
את כעסי על ראשו. אל תטעה – הוא חש זאת היטב!

- פורסם בשאילת שלמה 293


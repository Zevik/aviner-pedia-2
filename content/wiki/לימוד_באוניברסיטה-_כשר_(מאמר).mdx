---
title: "לימוד באוניברסיטה- כשר? (מאמר)"
type: "מאמר"
---

**שאלה:** האם מותר ללמוד באוניברסיטה?

**תשובה:** זה תלוי בשני גורמים:

א. תלוי מה המקצוע אותו לומדים. יש מקצועות כשרים ויש מקצועות פסולים. אם
המקצוע הוא כשר כמו מתמטיקה, זה דין אחד, אך אם הוא פסול כמו ביקורת המקרא,
זה דין אחר. יש גם מקצוע מעורבב כמו פסיכולוגיה, שיש גם דברים טובים וגם
השקפות עולם שלא שייכות כלל. אם זה פסול זה אסור. אם זה כשר זה מותר. אם זה
כשר ולפעמים יש בעיה, צריך להפעיל מנגנון ביקורת כדי להיחלץ מזה.

ב. תלוי מהי האווירה. לפעמים האווירה שם זה לא אווירה של יראת שמים והאדם
עלול להיגרר וליפול. אם יש אווירה כזאת צריך לא ללמוד שם או לכל הפחות
לתפוס מרחק, גופני ורוחני. אם אפשר ללמוד במכללה דתית את אותו נושא בוודאי
עדיף.


---
title: "שו\"ת בגדי נשים (מאמר)"
type: "מאמר"
---

**בגד שקוף.** לא נחשב כיסוי. וגם אם צורת הגוף נראית מול האור או מול
השמש. וכן אם נראה בגד פנימי.

**בגד צמוד.** לא נחשב כיסוי. גם אם מדובר באבר אחד, כגון מתנים או ידיים
או רגליים. וכן אבר מובלט תוך כדי הליכה או ישיבה או עלייה במדרגות או
כניסה לרכב.

**צבע רועש.** כגון אדום, ירוק, כחול, צהוב, מושך עין, לכן אסור כי אינו
צנוע. **צבע עור.** גם אסור.

**דוגמא משונה.** מושכת עין ואסורה.

**תשרוקת לרווקה.** צריך שיער קצר – אבל לא כמו של בן – או צמה או אסוף.
עיצוב פשוט. אגב, אין להסתפר אצל ספר.

**כיסוי ראש.** יש לכסות את כל השיער. אפשר להקל להוציא שתי אצבעות כלומר 4
ס"מ. כיסוי הראש צריך להיות בעל עיצוב פשוט שאינו מושך עין.

**צוואר.** אין חובה לכסות את הצוואר אך יש לכסות את הגוף. קדימה: עד הגומה
שמעל עצם הבריח. אחורה: עד החוליה הראשונה. בצדדים: עד התחלת הצוואר. ומה
טוב צוארון מוגבה.

**שרוול.** עד למטה מן המפרק ומה טוב עד כף היד. לא שרוול צמוד ולא שרוול
שמסתיים רחב. חולצה. לא שקופה, לא צמודה, לא צבע רועש, לא דוגמה מושכת עין,
לא קצרה מדי, לא עם מרחק בין הכפתורים.

**חצאית.** רחבה, בלי קישוטים מושכי עין, שמגיעה עד הרצפה. יש חרדיות
שמקילות אם היא מגיעה עד מחצית השוק, - החלק תחת הברך – בצירוף גרביים, ולא
ברור מה המקור. יש מקילות עוד יותר, 10 ס"מ תחת הברך בצירוף גרביים, ועוד
יותר לא ברור מה המקור. יש דתיות שמקילות 10 ס"מ תחת הברך בלי גרביים ועוד
יותר לא ברור. אין לחצאית להיצמד לגוף בהליכה או ישיבה או עלייה מדרגות או
כניסה לרכב. ברור שיש לחצאית לכסות גם במצב של ישיבה.

**שסע בחצאית.** אינו צנוע, גם אם הוא במקום שלא חייב כיסוי, אלא יש למלא
אותו.

**מכנסים.** אסורים בכל גזרה שהיא. מכנסים תחת החצאית באורך מותר, מותרים,
בתנאי שהם נשיים ובלי כל מיני תחרה.

**גרביים.** צריכות להיות בצבע שקט, ללא דוגמאות ובעובי שלא ניכר הרגל.

**נעלים.** בלי עקבים, בצבע שקט ודוגמה פשוטה.

**חלוק ביתי.** אינו צנוע בנוכחות זרים.

**איפור.** עדין, ולכתחילה אין לצאת באיפור.

**תכשיטים.** כנ"ל .

**בושם.** מעט.

- פורסם בשאילת שלמה 620


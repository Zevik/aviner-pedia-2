---
title: "פרשת מסעי: החיים כמסע (מאמר)"
type: "מאמר"
---

"אלה מסעי". החיים הם מסע. החיים אינם מי-מנוחות. לפעמים כן, כאשר הכל נחמד
והכל נעים. אבל לפעמים זה מסע. בנישואין זה בוודאי מסע. לא הכל כמו תחת
החופה אשר מלא באהבה ואחוה ובשלום ורעות. יש קשיים כלכליים ויותר מזה יש
קשיים חינוכיים. יש גם מתחים, עליות וירידות ויש אף נפילות. אלא צריך
להחזיק היטב במסע, ובכל פעם לא לעצור ולא להתייאש מלהתקדם ולהמשיך הלאה. כך
בחיים בין איש לאשתו ובחיים בכלל. גם אם חלילה נופלים זה לא סוף העולם. כי
מתקנים, קמים וממשיכים במסע עד שמגיעים לארץ נושבת.

- פורסם בשאילת שלמה 609


---
title: "נ נח נחמ נחמן (שו\"ת)"
type: "שו\"ת"
---

**נ נח נחמ נחמן**

ש: מה המקור של נ נח נחמ נחמן מאומן?

ת: אין לזה מקור. זה חדש.

ש: אבל המקור הוא הפתק של רבי ישראל אודסר!

ת: ידוע. אלא שאין מקור לתוכן הפתק.

ש: הוא עצמו המקור?

ת: צריך מקור בתורה. גם אם תנא אומר דבר שואלים מה מקורו בתורה. ואם זה
אמורא מה המקור במשנה. וכן הלאה.

ש: אם כן, למה זה לא דרכי האמורי לחשוב שזה פועל ישועות?

ת: הם לא חושבים כן, אלא זה לעורר אצלם יראת שמים. בענין דרכי האמורי עיין
פסחים קיב א לגבי שברירי ברירי רירי ירי רי ושו"ת רשב"א א קסז (נר כאישון
לילה 221-220).


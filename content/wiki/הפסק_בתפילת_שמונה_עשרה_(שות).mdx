---
title: "הפסק בתפילת שמונה עשרה (שו\"ת)"
type: "שו\"ת"
---

\[מקורות ע"י הרב מרדכי ציון\]

**כיוון הפוך**

ש: אם התחלתי שמונה עשרה בכיוון ההפוך האם אני יכול להסתובב?

ת: כן, הליכה לצורך בלי דיבור אינה הפסקה (מ"ב קד ב. פסקי תשובות שם). תפלה
לכיוון אחר

ש: אחרי שסיימתי שמונה עשרה שמתי לב שהתפללתי לכיוון לא נכון?

ת: יצאת ידי חובה (באר היטב ס' צד. שו"ת משיב דבר א י. שו"ת תשובות והנהגות
א עט).

**תינוק בוכה**

ש: מה לעשות אם תינוק בוכה במיטה ואני באמצע תפילת שמונה עשרה?

ת: מותר לך ללכת אליו בלי לדבר (מ"ב קד ב. פסקי תשובות שם).

**סלולרי בתפלה**

ש: שכחתי לכבות את הסלולרי שלי והוא מצלצל באמצע שמונה עשרה בבית הכנסת.
מותר לי ללכת צעד אחד כדי לכבותו?

ת: כן. הליכה לצורך כזה מותרת (מ"ב קד ב. עיין פסקי תשובות שם. שו"ת באר
משה ג יג. שו"ת משנת יוסף ט כט).

**הפסקה בשמונה עשרה**

ש: באמצע שמונה עשרה גיליתי שחסרים דפים בסידור ואיני יודע בעל פה?

ת: מותר ללכת לקחת סידור. זה לא נחשב הפסק לענין (מ"ב קד סק"ב. פסקי תשובות
שם. שו"ת באר משה ג יג).

**ילד בשמונה עשרה**

ש: ילד בוכה באמצע שמונה עשרה, האם מותר לגשת אליו ולחזור לתפלה?

ת: א. לכתחילה יש להתפלל במקום בו אין הפרעה. ב. כאשר ילד בוכה, לא תמיד יש
לגשת אליו מיד, זה עושה אותו מפונק. ג. אם יש בכי דחוף שמפריע להתפלל, מותר
לגשת, כי רק הפסקה בדיבור אסור, אבל ההלכיה מותר, אם זה נצרך לתפלה (מ"ב קד
ב. עי' פסקי תשובות שם).


---
title: "פרשת וישלח: הברכה כפי המעשה (מאמר)"
type: "מאמר"
---

יש לשאול מדוע יעקב אבינו התאמץ כל כך הרבה בדורון, תפלה ומלחמה. הרי הקב"ה
הבטיח לו כי הכל יהיה בסדר. אז מדוע התאמץ? מבאר רבי יצחק עראמה, בספרו
עקידת יצחק, כי כאשר הקב"ה מבטיח משהו זה לא אומר שאנו יכולים להיות
בטלנים. אם הקב"ה מבטיח ברכה על פני האדמה זה לא אומר שאנו לא צריכים
לזרוע. הברכה האלוקית חלה על מעשי ידינו. אומר רבי יצחק עראמה אם יעקב
אבינו לא היה מתאמץ הוא היה מחמיץ את הברכה האלוקית! חז"ל כבר אמרו על
הפסוק "למען יברכך ד' אלוקיך בכל מעשה ידיך אשר תעשה. יכול יהא יושב בטל?
ת"ל בכל אשר תעשה. אם עושה מתברך ואם אינו עושה אינו מתברך" (מדרש שוחר
טוב, מזמור כ"ג). אם הקב"ה רוצה היה יכול לעשות ניסים ולא צריך את מעשינו.
אבל אין סומכים על הנס. הברכה האלוקית חלה על מאמצינו.

- פורסם בשאילת שלמה 573

`[קטגוריה: פרשת וישלח (מאמרים)]]`


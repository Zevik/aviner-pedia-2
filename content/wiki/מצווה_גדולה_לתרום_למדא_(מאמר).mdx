---
title: "מצווה גדולה לתרום למד\"א (מאמר)"
type: "מאמר"
---

## מצווה גדולה לתרום למד"א

## שאלה: האם לאור העובדה שמד"א צמצם את פעילותו ביש"ע וכן הסיר שם את הסמל שלו, אנו צריכים להמשיך לתרום דם ולהתנדב שם?

תשובה:

א. גם אם כך היא המציאות, בוודאי יש להמשיך לסייע להשתדל בכל דרך אפשרית.
הרי זה ענין של פקוח נפש שדוחה כמעט את כל המצוות שבתורה. ואין כאן עזרה
לאיזה גוף פרטי אלא עזרה לחולים.

ב. לפני שמאשימים אדם יש לבדוק את העובדות אצלו. אם כן, נמסר לי על ידי
מד"א שהוא פועל ביו"ש מזה עשרים שנה ושהפעילות בעליה. יש בו 14 תחנות, ובכל
המקומות האלה הפעילות באמבולנסים וניידות טיפול נמרץ היא תחת סמל מד"א.
ראשי מד"א מצהירים שהם ימשיכו לפעול בכל תחומי מדינת ישראל. יש הסכם שנחתם
עם צל"א למען ובעידוד מדינת ישראל לפני 5 שנים, ושום דבר לא השתנה מאז,
מלבד שאמבולנסים שמוחכרים למועצות וכדומה והם מפעילים אותו, שונה הכיתוב
שהם באחזקת אותה מועצה, דבר שנעשה בכל תחומי מדינת ישראל.

לסיכום, מצווה גדולה לתרום למד"א שפועל במסירות נפש שנים רבות ביו"ש, ובכל
מלוא רוחב הארץ.

נלקח משאילת שלמה 215


---
title: "האם קיימת נבואה אצל רבינו בדורנו? (מאמר)"
type: "מאמר"
---

**שאלה:**איך להתייחס לידיעה לפיה חזה הרב ניר בן ארצי את רעידת האדמה
בטורקיה?

**תשובה:**הנבואה נפסקה לפני 2,300 שנה ואין לנו בימינו נביאים. כיום
הנבואה ניתנה לשוטים ולילדים. גם כשאין נביאים ונבואה, יש רוח הקודש, כפי
שכותב רבנו חיים ויטאל בשערי קדושה, שרוח הקודש לא נפסקה. אבל זו אינה
מדרגה של כל אחד, אלא מטפסים אליה דרך כל השלבים והמדרגות של מסילת ישרים.
אך עם זאת, רוח הקודש אינה מסוגלת לנבא עתידות ולכן אי אפשר להתייחס לדבר
הזה כידיעה בעלת ערך.

**שאלה:** אז איך הוא דייק בתחזית שלו?

**תשובה:**היהודי הזה הוא יהודי יקר, כמו כל יהודי, אך צריך לזכור שבעבר
הוא ניבא הרבה פעמים דברים שלא התקיימו.

ובכלל, לגבי כל מיני חוזים שיגידו לנו מה יהיה באחרית הימים, אנחנו יכולים
להשתמש בדברי הרמב"ם המסוימים לגבי ימות המשיח, שאף אחד לא ידע איך זה יהיה
עד שזה יהיה. לכן אני אומר שאין צריך להתייחס לדברים כאלה ולנבואות כאלה.
זה לא מעלה ולא מוריד.

**שאלה:** הרב כתב בעבר ספר בשם "בין אור לחושך" המתייחס לרב ניר בן ארצי.
האם הרב עדיין מחזיק באותן הדעות?

**תשובה:**הספר לא היה נגדו, אלא נגד התופעה ולכן השם לא הופיע במפורש. זה
לא נגדו אישית אלא נגד התופעה הבעייתי הזו.

**שאלה:** אז איך הרב מסביר את רעידת האדמה?

**תשובה:** אנחנו יושבים על השבר הסורי האפריקאי. רעידות אדמה כאלה קורות
מדי פעם. נתפלל שבארץ ישראל לא יקרה לנו אסונות מסוג כזה.


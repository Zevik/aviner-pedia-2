---
title: "הרצל- חוזה המדינה (מאמר)"
type: "מאמר"
---

כ' תמוז עליה למרומים של הרצל. המרים דגל הדחייה הלאומית שיבת ציון ויישוב
הארץ. מה שקראו לפעמים הציונות המעשית. הקים ישובים. הרצל הציונות הלאומית.
להקים מדינה. הברון רוטשילד הציונות המעשית שעזר למתיישבים, אמר להרצל-
בזבוז זמן מה שאתה עושה, סתם דיבורים. אמר הרצל לברון רוטשילד- בזבוז זמן
מה שאתה עושה, יישוב פה ושם צריך מדינה. ואלו ואלו דברי אלוקים חיים.

אומרים עליו כמה שקרים על הרצל:

שקר א': הוא הכין תוכנית שכל עמ"י יתנצר. שטויות. איפה התוכנית הזאת? מתי
הוא ניסה לנצר מישהו? מתי הוא אמר למישהו דבר כזה? אלא שהיה נער צעיר כתב
ביומנו- רבש"ע למה אתה לא גואל את עמ"י? ואם לא תגאל אותו אז נתנצר. זה
נקרא תוכנית?! זה הכל! הפה שאסר הוא הפה שהתיר. ללואי היומן שלו לא היית
יודע אז כשאתה יודע שיש יומן אז תאמין שזה נכון.

הוא ניפגש עם האפיפיור ולא רצה לנשק את ידו. אמר לו האפיפיור שהוא יעשה הכל
כדי להכשיל את הקמת המדינה.

שקר שני: לא שקר חמור אבל זה לא נכון. שהוא ראה איש צרפתי מכה את אחיו איש
עברי- דרייפוס ואז הוא התעורר. זה לא נכון. תבדוק ביומן שלו ותראה תאריכים
ותראה שהרבה לפני כן הוא התחיל. ויכול להיות שפרשת דרייפוס עוררה אצלו עוד
יותר התעוררות וזה גם בסדר. וגם אם פרשת דרייפוס עוררה אצלו את הרעיון אז
זה גם בסדר.

הוא היה מאוד קשור לסביו ויכול להיות ששמע על זה מסבו, הוא בעצמו היה צאצא
של הרב תתצק. שהיה חבר של ר' יוסף קארו. כלומר הוא ממוצא ספרדי.

שקר שלישי: הרצל היה כופר. לא נכון הוא לא היה כופר, הוא היה מאמין. הוא לא
היה דתי אך הוא היה אדם מאמין. רואים ביומן שלו. הוא כותב "אין אומתנו אומה
אלא באמונתה" יש ביטוי כזה של ר' סעדיה גאון. ואלו לא דברי כופר. הוא כותב
"השיבה ליהדות קודמת לשיבה לא"י".

הרב ז"ל כתב עליו באריכות במהראי"ה במספד בירושלים. הוא אמר שהרצל הוא משיח
בן יוסף? לא, הוא ניצוץ. בחינת משיח בן יוסף. משיח בן יוסף זה הצד הלאומי
המעשי ומשיח בן דוד זה הצד הקדושתי. לרמב"ם אין 2 משיחים, אלא הם אותו
הדבר. ומה הוא חולק על הגמ' שאומרת שיש 2? הוא מסביר כמו אלף סוגיות שלא
מחלקות בניהם. גם לפי הרב קוק לא ברור שיש 2 אנשים, אלא אלו 2 בחינות. צריך
לאומיות ורוחניות.

הרצל נפטר בגיל צעיר שהיה חולה הוא היה מותקף מ2 הכיוונים. החרדים- בגלל
שהוא לא דתי. החילונים הליבראלים- בגלל שהוא רוצה להקים מדינה ורצו להתבולל
במדינות שלהם. והוא אמר יופי- הצלחתי לאחד את החרדים והחילוניים נגדי.

גם היום החרדים טוענים שהוא לא היה מאמין והוא לא משלהם. והחילונים אומרים
שהוא מאמין ולכן הוא לא משלהם. הוא היה מאמין.

היו גדולי ישראל אשר העריכו אותו. הרב ריינס, הרב שלמה הכהן מווילנא שהגיע
הרצל לווילנא הוא קיבל את פניו. הרצי"ה הזכיר את זה. גם הרב כלפון משה
הכהן- הרב של גרבה העריץ את הרצל כמבואר בספר אתחלתא היא. גם רבנו הרצי"ה
היה לו תמונה של הרצל בחדר, ליד הח"ח. הרבה גדולי ישראל היה להם קשה איתו.
כי ציפו לדבר אחר. זה מוסבר ע"י הנציב גם בקונטרס אחרית מראשית וגם בהעמק
דבר. שמשה רבינו אמר והם לא יאמינו לי. והכיצד לא יאמינו שהוא הגואל? והרי
זה מה שהם מבקשים! אלא שהם מאמינים בגואל אלא שלא יאמינו שהוא הגואל. ולמה?
כי משה רבינו לא התרועע בתוך עמ"י, אלא בבית פרעה, הוא היה נסיך מצרים עד
שברח משם. היה לבוש כמו מצרי. היה מדבר מצרים צחה, כל שבנות יתרו אמרו- איש
מצרי הצילנו. הוא לא נראה משלנו. הוא לא "יישיבש".. ולכן אמר משה רבינו והם
לא יאמינו לי. ואמר לו ה' לך והם יאמינו לך.

והוא הלך והם האמינו. ואומר הנציב כאשר תגיע הגאולה אל תגידו שזה לא הגאולה
כי זה לא נראה ככה, כי זה לא יראה ככה. אומר הרמב"םן כל הדברים אשר קשורים
למשיח- אף אחד לא יודע איך זה יהיה עד שזה יהיה, וזה גם לא חשוב איך זה
יהיהי. זה לא משנה אם יהיה לו חמור לבן. זה לא חמור לבן אלא חמור בעל 100
גוונים, ואין חמור כזה, אלא שזה משל. מה שבטוח שהוא יהיה לבוש חאקי כי הוא
יעשה מלחמות והיא אפשר לעשות מלחמות עם בגד לבן. וכשהוא יהיה לבוש חאקי זה
יפריע לכמה אנשים.

הרב שאר יישוב הכהן התחתן עם בגדי חייל. הרבה ת"ח תמהו על זה והרצי"ה אמר
מה אתם רוצים שטריימל זה בדר רוסי, ובגד זה הוא של צה"ל.

קיצור אל תחליט מראש איך זה יהיה כי זה יכול להיות אחרת. אם אתה מחליט מראש
איך זה יהיה כשזה יהיה אתה עלול להפסיד. זה טרגדיה. עד פאסיבי של ההיסטוריה
שלנו. כותב הרצי"ה במדבר 324 הערה 31 "הרצל זה התינוק הגדול ששב אלינו מבין
הגוים מלא עוז וגעגועים יקרים... צורת עם על שאיפותינו.. אף הוא הרגיש כי "
השיבה אל היהדות קודמת אל השיבה למדינת היהודים...." ..". הוא שליח אלוקי
מיוחד לתחייה הלאומית. הקב"ה בוחר במי שהוא רוצה לבחור.

ספר טוב- הרצל תחייה חדשה לד"ר יצחק וויס. אשר חקר אחרי הרצל וראה את האמת
אודותיו ואמר שהוא חייב לפרסם אותה. וכך עשה.

צריך לפחד ממנו כי הוא רוצה ליצור משהו שזה לא מתאים לתורה? נכון, עכשיו
אמרנו שבגלל זה נלמד משהו אחר ולא תורה? מעכשיו כל דבר שהוא אמר זה קודש
ונקשיב לו? לא אמרנו ללכת אחריו. אמרנו ללכת אחרי ר' עקיבא והרב קוק. אלא
אנחנו אומרים שהאיש הזה הוא השליח האלוקי להרמת הדגל הלאומי. יש עוד אחד
כזה- כורש, גם הוא היה שליח של רבש"ע. ישעיהו מה: כה אמר ה' למשיחו לכורש.
יש לו ניצוץ משיחי. עכשיו נלך אחרי כורש שהיה מלך אלילי? הוא גרוע מהרצל
אלף מונים. אלא שלא אמרנו ללכת אחריו, אלא שהוא שליח של רבש"ע. רק שהצל ידע
שהוא שליח של רבש"ע וכורש לא ידע.

וכי כורש ידע שהוא שליח אלוקי? בוודאי שלא. אך ברור שה' עשה את הכל. "זולתי
אין אלוקים.. העזרך.. אני ה' ואין עוד..." אני עשיתי את כורש. כל הישועה
שהוא עשה זה אני. אבל יש אנשים שזה לא מצא חן בעיניהם. ואומר להם ה'-
"היאמר חומר ליוצרו מה תעשה" אתם תגידו לי מה לעשות, אתם אומרים לי שעבודתי
אין לה רגליים וידיים. "אוי האומר לאב מה תוליד ולאישה מה תאכלי".. אתם
מבקשים ממני אותיות כלומר דין וחשבון. לידיעתכם "אנוכי עשיתי ארץ.." גם אז
אתם הייתם פה להדריך אותי כאשר ייסדתי את הארץ והשמיים ולכן הוא יבנה
עירי.. אמר ה' צבקות. הפלא הגדול הוא שזה לא נכתב אחרי כורש אלא לפני כורש.
מאות שנים לפני כורש ולכן הכופרים באוניברסיטה טוענים שהיו 2 ישעיהו. אחד
בזמן כורש ואחד בזמן יותם ואחז.

נוסף לכך לפעמים ישעיהו מדבר על שלום זהו ישעיהו משלום עכשיו, ולפעמים הוא
מדבר על מלחמות- וזה ישעיהו של כ"ך. ויש ישעיהו של שמירת שבת, ויש ישעיהו
שמדבר על צדק חברתי. וכך הגיעו עד 11 ישעיהו. שאלתי את ישעיהו והוא אמר מי
יתן את כל עם ה' ישעיהו. אך איך הוא דיבר על זה שנתיים לפני? כי הוא היה
נביא. ואמרו החכמים באוניברסיטה אם אנחנו אומרים שיש נבואה- אז לאיפה נגיע.

כלומר כדי להציל אותנו מהצרות האלו, שבסוף היו שרוב היהודים לא עלו לארץ,
ולכן ישעיהו הודיע מראש שזה ע"פ ה', ובכל זאת לא עלו. רצו את כורש איש עם
זקן וכן הלאה.

אבל היום אין נביא שאומר תקשיבו לכורש? היום יש יותר מנביא, חכם עדיף
מנביא. זה כתוב בגמ'. בב"ת יב ומביאים לזה פס'. וחכם עדיף מנביא כי נביא אם
ה' לא מדבר אליו הוא לא יודע. אבל חכם הוא תמיד חכם. כך אומר ספר הזוהר.
ולכן זה לא בעיה. זה אותו העיקרון. הרמב"ם אומר לא נדע איך שזה יהיה עד שזה
יהיה. לא כל דבר צריך נביא.

הוא אמר שאנשים עם זקן ופאות הם יהיו אזרחים סוג ב'? נכון, אתה יודע כמה הם
בילבלו לו את השכל. איפה אתה חי? אתה לא יודע שאנשים עם זקן ופאות מבלבלים
את השכל.. הרצל פחד מהאנשים האלו אשר מפריעים לכל מהלך. הם לא נתנו לו
לבנות. הם השמיצו אותו, עד היום הם משמיצים אותו. אבל מה זה משנה? אנחנו
מעריצים שלו? אנחנו מעריצים של המסל"ש.. אנחנו רק אמרנו שהוא מאמין. לא
מאמין בכל אות שבתורה, אבל מאמין, יש הרבה יהודים כאלו אשר ככה מאמינים.
הוא מאמין זה כל מה שאמרנו. הוא לא הוא רשע נוצרי ואפיקורס או שהוא צריך
להתמנות לרב ראשי לישראל. זה לא נכון יש אמצע.

צריך להגיד את האמת עליו מה הוא היה, ואין גם הכרח לומר שהוא היה מאמין
בשביל שהוא יהיה שליח ה', כורש לא היה מאמין כלל והיה שליח ה'. אבל צריך
להגיד את האמת עליו. אבל האמת היא שהוא היה מאמין וזה דחף אותו למעשיו. הוא
כותב בסוף ספר אלט נויילנד "..ובסוף אמר שמואל הזקן הוא זה שהקים את
המדינה". בזה הוא מסיים את הספר.


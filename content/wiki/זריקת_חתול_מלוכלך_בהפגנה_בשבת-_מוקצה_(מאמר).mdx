---
title: "זריקת חתול מלוכלך בהפגנה בשבת- מוקצה? (מאמר)"
type: "מאמר"
---

**שאלה:** האם מותר לזרוק חיתול מלוכלך על שוטר בהפגנה בשבת, אע"פ שהוא
מוקצה?

**תשובה:** אכן, חיתול מלוכלך הוא מוקצה, אבל בכל זאת מותר לזרוק חיתול לפח
בגלל שהוא נחשב כ"גרף של רעי". כלומר, כיון שהוא מלוכלך ומגעיל, מותר לזרוק
אותו לפח.

זריקת חיתולים, וכל דבר אחר על שוטרים, אפילו ביום חול, הוא דבר אסור
לגמרי. אני נזכר שפעם אחת מישהו שאל אותי ברדיו: האם מותר להרוג גוי בשבת?
מה שמותר להרוג גוי ביום חול, זה פשוט לשיטתו.. הנה כעת, אני מקבל שאלה
באותו הכיוון, אמנם מעט פחות אלימה. אני לא מבין מניין ההיתר לזרוק חיתולים
על שוטרים. הפגנה הינה מדין תוכחה (עיין תחומין כרך ז). קיים חיוב תוכחה עד
הכאה. הכאתו של מי? עד שהמוכח מכה את המוכיח. כמובן, יותר טוב שאף אחד לא
יזרוק שום דבר על אף אחד, כי כולנו אחים, כולנו עם ישראל.


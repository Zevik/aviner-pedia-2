---
title: "פרשת ראה: יסוד התורה כולה (מאמר)"
type: "מאמר"
---

"את הברכה אשר תשמעו אל מצות ד'...והקללה אם לא תשמעו" (דברים יא כז-כח).
היסוד הגדול של כל התורה כולה היא הבחירה החופשית. אומר הרמב"ם בהרבה
מקומות כי בלי הבחירה החופשית כל התורה נופלת, כל השכר ועונש נופל, כל
ההתאמצות האנושית נופלת, כל האחריות האנושית נעלמת (תשובה ד ו-ה, שמונה
פרקים ח).

יש כל מיני תירוצים לומר שאין זה נכון. עובדי הע"ז טוענים כי האל מתערב או
האילים מתערבים. מדענים אומרים כי הטבע מתערב, המדע מתערב. אנו אומרים כי
זה נכון שלדברים האלה יש השפעה אבל הם לא הקובעים. מי שקובע זה האדם. האדם
מושפע ע"י הרבה מאוד גורמים: סביבתיים, פנימיים, פסיכולוגיים וכדו'. אבל
בסופו של דבר הוא המחליט. הרמב"ם חוזר על זה הרבה מאוד פעמים בצורה מאוד
חריפה וקיצונית כי זה יסוד הכל. כמובן על האדם להאמין כי יש לו בחירה
חופשית. אם אינו מאמין אז הוא באמת מסכן. אבל אם מאמין - הדרכים פתוחות
לפניו לטפס מעלה מעלה.

- פורסם בשאילת שלמה 558


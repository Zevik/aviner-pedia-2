---
title: "ציוצים - 12 (מאמר)"
type: "מאמר"
---

בני זוג, אל תריבו על שטויות, ילדיכם הם שישלמו. אלא קיימו כל ערב, באווירה
שקטה, שיחה יומית של 20 דקות, על הדברים הנעימים שהיו ביניכם ועל מה שיש
לתקן.

------------------------------------------------------------------------

ההלכה אוסרת כניסה להר הבית, אבל מה הוא הטעם הפנימי? פשוט מאוד, יש לנו
עוד הרבה חובות למלא בארצנו לפני כן: רוחניות, דתיות, מוסריות, חברתיות,
לאומיות.

------------------------------------------------------------------------

בחירות: כיצד יש לנהל אותן על פי התורה? אוירה של אהבה, דיבור לענין, בלי
עקיצות והשמצות, על אף חילוקי הדעות. להרבות בחיוב ולמעט בשלילה.

------------------------------------------------------------------------

מפלגת נועם: אני אוהב את כל היהודים וכל המפלגות, ובמיוחד אלו עם יראת
שמים, אבל כבר שנים רבות לא ראיתי מפלגה כל כך דואגת לעיקר.

------------------------------------------------------------------------

בחירות הן זמן מבחן כפול. א. להודות מעומק לב שיש לנו מדינה. ב. להודות
שנתרפאנו משנאת החינם שגרמה לחורבן: לחדול מזלזולים ומעלבונות אישיים
הדדיים.

------------------------------------------------------------------------

בחירות! אתה חושב שמפלגתך היא יותר טובה מאחרות? לגיטימי. אך זכור דברי רבי
ישראל סלנטר: אל תחפור לשני בור, אלא בנה לך הר.

------------------------------------------------------------------------

ש: איני נותן אמון באף מפלגה ואיני מתכוון להצביע. ת: זו אחריות כבדה. לך
להצביע. הרמב"ם כותב שלעולם יראה אדם את המדינה חצי צדיקה וחצי חייבת,
ושהוא המכריע. וכן הקול שלך מכריע.

------------------------------------------------------------------------

בחירות... מועמד יקר, אל תעליב מפלגות אחרות. אתה גם עושה עבירה חמורה של
מתכבד בקלון חברו, גם מפסיד קולות, כי העם היושב בציון אוהב תרבות דיבור
נקיה. אשרי העם.

- פורסם בשאילת שלמה 616


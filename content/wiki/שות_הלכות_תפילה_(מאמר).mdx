---
title: "שו\"ת הלכות תפילה (מאמר)"
type: "מאמר"
---

**שאלה:** האם צריך לעמוד ברגליים צמודות בעת אמירת קדיש?

**תשובה:** לא, צריך לעמוד בדרך כבוד. כלומר לא עם הרגליים יותר מדי
מרוחקות.

**שאלה:**האם צריך להשתחוות באמירת קדיש?

**תשובה:** השולחן ערוך (או"ח נו, ד) אמר שיש להשתחוות חמש פעמים, וזה מנהג
הספרדים. אשכנזים לא משתחווים (ראה הגר"א וערוך השלחן שם).

**שאלה:** לאלו שמשתחווים, איך צריך להשתחוות?

**תשובה:** לא כמו בשמונה עשרה אלא לכופף את הגב.

**שאלה:** האם צריך לעמוד ברגליים צמודות בעת אמירת ברכו?

**תשובה:** לא, יש לעמוד בדרך כבוד.

**שאלה:**האם צריך להשתחוות באמירת ברכו?

**תשובה:** כן, אף שלא ברור מה המקור לכך. המשנה ברורה כותב בביאור הלכה
(ס' קיג, ס"ק א) שהמקור מדוד המלך בדברי הימים א כט,כ. אם כן רואים שהחפץ
חיים הביא את המקור ישירות מהתנ"ך, שזה נדיר.

**שאלה:** איך צריך להשתחוות?

**תשובה:** לכופף את הגב.

**שאלה:**האם ש"ץ מכה את החזה ב"סלח לנו" בחזרת ש"ץ?

**תשובה:** יש שנוהגים כך.

**שאלה:** האם צריך להשתחוות בעלינו ב"אנחנו כורעים" וכו'?

**תשובה:** כן, זה מוזכר במשנה ברורה (קלב, ט).

**שאלה:**איך צריך להשתחוות?

**תשובה:** לכופף את הגב.

**שאלה:** למה יש אומרים "תהילת ד'" אחרי שיר המעלות בברכת המזון?

**תשובה:** זה נוסח אשכנז. ספרדים לא אומרים. זה מנהג מעורפל ומאוחר שלא
מוזכר בגמרא, לא בראשונים ולא בשולחן ערוך. יש בדיחה שהאנטי-ציונים הוסיפו
את הקטע בגלל ששיר המעלות יותר מדי ציוני.

**שאלה:**מה המקור למנהג היארצייט?

**תשובה:** כתוב בגמרא בנדרים (יב, א) שצמים ביום שבו מת אביו, וזה מוזכר
בפוסקים.

**שאלה:** מה אמור להיות הלך הרוח והאוירה ביארצייט?

**תשובה:** הכי טוב – חשבון נפש ותשובה, תפילה וצדקה.


---
title: "שיחרור פולארד – צדק ולא עסקה"
type: "מאמר"
---

## שיחרור פולארד – צדק ולא עסקה

כאשר זכיתי לבקר את יהונתן פולארד בכלא באמריקה, הוא חזר בפניי על דבריו כי
אינו מעוניין להשתחרר במסגרת עסקה בשיחרור מחבלים או בעסקה בהקפאת בנויה
בהתנחלויות.

אכן האדם הזה הוא אדם מוסרי וישר, אדם מלא מסירות נפש לעם ישראל.

שיחרור מחבלים הוא פשע לאומי ופשע מוסרי וזאת בגלל שתי סיבות, שכל אחת מהן
מספקת:

א. כי כך נעלם גורם ההרתעה שהוא הגורם הראשי למיגור הפשע, לפי הרמב"ם במורה
נבוכים (ג כז). כי אם מחבל משתחרר ומתקבל בכבוד מלכים ובמתת כספים על ידי
חבר מריעיו, אין לך עידוד לטרור גדול מזה.

ב. הנסיון מראה ש50% מטרוריסטים משוחררים שוב מעורבים בטרור. הרי ששיחרור
מחבלים מהווה סכנה לציבור ולאנשים חפים מפשע.

אלא יונתן צריכה להשתחרר למען הצדק, הוא בילה יותר מ10,000 ימים בכלא, הוא
במצב בריאותי קשה מאוד, הוא הביע חרטה על מעשהו כמה פעמים, מדינת ישראל
התנצלה. מאסרו הממושך של פולארד הינו חסר תקדים ובסוג כזה של עבירה העונש
המירבי המקובל הוא 5 שנים.

אמריקאיים רמי דרג רבים התיחסו בקריאה לשחרורו של פולארד בשם הצדק וזכויות
האדם כגון מזכירי המדינה קיסינג'ר ושולץ, ראש ה-CIA ג'יימס וולסי, וראש
ה-FBI בתקופת מעצרו של פולארד ויליאם וובסטר, התובע הכללי לשעבר מייקל
מוקאסי, היועץ המשפטי לממשל ברנרד נוסבאום, לורנס קורב, סגן שר ההגנה
האמריקאי לשעבר, ועוד.

כמובן אם במקביל לפשע של שיחרור המחבלים יתוקן העוול כלפי פולארד יהיה בכך
קור טוב של נחמה, אך וודאי לא במסגרת עסקה שפלה ומלוכלכת. ואנחנו ממשיכים
להתפלל ולפעול למען צאתו לחירות של יהונתן לכבוד חג החירות.

- פורסם בשאילת שלמה 328


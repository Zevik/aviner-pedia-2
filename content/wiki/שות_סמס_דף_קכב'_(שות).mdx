---
title: "שו\"ת סמס דף קכב' (שו\"ת)"
type: "שו\"ת"
---

**ניסיון פינוי ישובים**

**שאלה:** למה הקב"ה רוצה שיפנו ישובים? למה הניסיון הזה? אנשים לא עומדים
בזה, איך הקב"ה נותן לאנשים לפנות בתים בארץ ישראל, כגון "שכונת האולפנה"?

**תשובה:** בגאולה יש גם משברים ונסיגות. 90% הצלחות, 10% כישלונות ואפילו
פחות מזה (עיין רמב"ן שמות ה כב-כג – רשם מ"צ).

**בעל שמקדיש זמן רק לעצמו בשבת**

**שאלה:** מה עושים עם הבעל בשבת מעונין להקדיש את הזמן לעצמו ולא ללימוד
הילדים או למשחק איתם - מבלי לפגוע בשלום הבית? הבעל גם לומד בשבת וגם קורא
עיתונים.

**תשובה:** אולי למצוא פשרה אם אפשר. זה נושא מורכב לסמס. דברי עם אשתי.

**גרביים**

**שאלה:** איפה המקור שאישה לא חייבת גרביים?

**תשובה:** משנה ברורה ס' עה. וגם הגרש"ז אוירבך כתב שאין לכפות על נשים
לגרוב גרביים ומותר להן לסמוך על המשנה ברורה. אורו של עולם 94.

**להילחם נגד פינוים**

**שאלה:** עד מתי ניתן שירמסו אותנו עם פינוי יישובים? אולי הגיע הזמן
להילחם כמו החרדים ולהרויח כמותם?

**תשובה:** יש להילחם מלחמת דעות, בלי הרמת ידיים, בלי ביזוי, בלי שנאה.
מאמר את אחי אנכי מבקש מרבנו הרב צבי יהודה (לנתיבות ישראל א קמ – רשם
מ"צ).

**מניין מהיר בלי דיבורים או איטי עם דיבורים**

**שאלה:** עדיף להתפלל במניין מהיר שאין בו דיבורים או במניין יותר איטי אך
יש בו דיבורים?

**תשובה:** שאין בו דיבורים, כי דיבורים הם איסור, ותפילה איטית היא מעלה.

**ש"ץ עם טלוויזיה**

**שאלה:** האם מי שמחזיק טלוויזיה יכול להיות שליח ציבור?

**תשובה:** תלוי אם באותו ציבור העבירה הזאת נפוצה (עי' עין איה שבת לא א –
רשם מ"צ).

**מצוקות**

**שאלה:** על פי רוב, מצוקות גורמות להתקרב לד'. אצלי זה להיפך. מה לעשות?

**תשובה:** זה תלוי בבחירתו של האדם (מסילת ישרים יט – רשם מ"צ).

**התרת נדרים בשבת**

**שאלה:** האם מותר לעשות התרת נדרים בשבת?

**תשובה:** אם זה לצורך שבת (שו"ע יו"ד רכח ג – רשם מ"צ).

**בן מתרחק**

**שאלה:** בני הולך ומתרחק מהדת, ואיני מצליח למנוע. מה לעשות?

**תשובה:** אין תרופת פלא. לפנות למישהו המכירו שימצא מסילת לליבו (אגרות
הראיה א קע-קעא, לרב מילשטיין – רשם מ"צ).

**ברכת המזון**

**שאלה:** האם פרוסה אחת של לחם מחייבת ברכת המזון?

**תשובה:** כן. כזית. 29 סמ"ק. קופסת גפרורים בערך.

**חלב תינוקות**

**שאלה:** האם אפשר לתת לתינוק חלב מלאכותי שמכיל חלב נכרי?

**תשובה:** כן, אם יש הכשר. לא מחמירים על תינוקות (עי' שו"ת שאילת שלמה א
שיד – רשם מ"צ).

**תיקון נפטרים**

**שאלה:** האם לעשות תיקון נפטרים אצל רב מקובל – תמורת כסף?

**תשובה:** די לתת צדקה באופן רגיל.

**שנאה**

**שאלה:** אדם פגע בי מאוד, ולא ישמע לי אם אדבר איתו. מותר לי לשנוא אותו
בלב?

**תשובה:** כן. עיין יומא כב-כג. אבל כדאי להירגע בהדרגה, לטובתך.

**ליווי חתן וכלה**

**שאלה:** יש בעיה אם שני הורי החתן מלווים אותו לחופה וכן הורי הכלה?

**תשובה:** כן, בעיה. לא כך נהגו אנשים יראי שמים לאורך הדורות (שו"ת משנה
הלכות ג קמז. ד רו – רשם מ"צ).

**מהמר**

**שאלה:** מי שמהמר הימורי ספורט כגון טוטו, האם הוא פסול לעדות – משום
משחק בקוביא?

**תשובה:** לא בימינו (עי' שו"ת ישכיל עבדי ח יו"ד ה. שו"ת יביע אומר ז
חו"מ ו – רשם מ"צ).

**תשלום במזומן**

**שאלה:** מותר לשלם במזומן כדי לקבל מחיר נמוך יותר?

**תשובה:** כן. אם יש חשבונית כחוק.

**קניה מגוי**

**שאלה:** האם מותר לקנות מגויים אם יש הפרש מחירים גדול לעומת יהודים?

**תשובה:** יש מתירים, כמובן בתנאים שיש לו חשבונית כחוק. וכמובן גם יהודי
עם חשבונית (שו"ת שאילת שלמה ב רסד, תמב. ד רמב – רשם מ"צ).

**לימוד בצניעות**

**שאלה:** מותר ללמוד תורה אם אני רק לובש גופיה?

**תשובה:** כן. אך ראוי ללמוד באימה ויראה בבגד צנוע (ברכות כ – רשם מ"צ).

**איש דוגמן**

**שאלה:** האם מותר לאיש לדגמן?

**תשובה:** כן. בתנאי, א. שאלו בגדים צנועים, כי תמיד יש להיות צנוע גם
בחדר סגור ובחושך. קצור שו"ע ג א. ב. שאלו בגדים הגונים, לא בגדים יוקרתיים
ולא סמרטוטים, אלא בגדים בינוניים נאים. רמב"ם דעות ה ט. כי אין לגרות
יצרים לדבר שלילי. שו"ע או"ח שז טז.

**טבעונים ומצוות**

**שאלה:** האם לטבעונים יש הקלה למצוות הקשורות לעור של בהמה כגון ספר
תורה, תפילין ומזוזה?

**תשובה:** לא...

**מי כמוכה**

**שאלה:** למה בפעם הראשונה שאומרים מי כמוכה אין דגש בכף ובפעם השניה יש?

**תשובה:** בפעם הראשונה מי מחובר לכמוכה בטעמי המקרא, ובפעם השניה הוא
נפרד.

**מעשר כספים**

**שאלה:** האם מותר לשלם למדריכת כלה ממעשר כספים?

**תשובה:** לא. מעשר זה לעניים, אלא לשלם על חשבון הוצאות החתונה.

**התאבדות**

**שאלה:** האם למתאבד יש חלק לעולם הבא?

**תשובה:** כן, אחר מירוקים.

**כבוד הורים**

**שאלה:** האם מותר לגר לנסוע לחו"ל כדי לבקר שם הוריו הביולוגיים?

**תשובה:** כן. נחשב מצוה, אם אינם יכולים לבוא (תוס' ע"ז יג א. רמב"ם
מלכים ה ט – רשם מ"צ).

**גאולה**

**שאלה:** איך יודעים שעכשיו ד' החליט לעשות גאולה?

**תשובה:** כי הוא הודיע לנו בתורה שבכתב ושבעל פה כיצד נדע (עי' סנהדרין
צח א. רש"י. רמב"ם מלכים יא א – רשם מ"צ).

**בילוי מעורב**

**שאלה:** מותר לכמה זוגות לבלות, לטייל ולאכול יחד?

**תשובה:** לא. יש להתרחק מאוד מאוד גברים ונשים. קיצור שו"ע קנב ח-ט-י.

**עלוני שבת**

**שאלה:** האם מותר לשים עלוני שבת בשתי שקיות ולזרוק לפח או יש לגנוז?

**תשובה:** לגנוז. יש שם דברי תורה (מ"ב מ ד. קנד ז. חזו"א יו"ד קסד ג.
שו"ת שאילת שלמה א שפד).

**שאלה:** ולפח מיחזור?

**תשובה:** יש להקל אם אין שם ד' וזה ממוחזר רק לדברי תורה, מה שלא מציאותי
(עיין שו"ת הר צבי יו"ד רלא, רלג. שו"ת עין יצחק ס ה).

**ברית חדשה וקוראן**

**שאלה:** מצאתי ברית חדשה וקוראן ורוצה לזרוק לפח. אפשר?

**תשובה:** ברית חדשה כן, כי זו עבודה זרה (שו"ת אגרות משה יו"ד א קעב).
בקוראן, יש גם שם ד' ודברי אמונה, לכן לעטוף טוב ולשים בגניזה (גנזי הקודש
קא).

**גניזת דיסק**

**שאלה:** האם דיסק עם דברי תורה טעון גניזה?

**תשובה:** לא. אין זו כתיבה ניכרת שהתורה אסרה לאבד (שו"ת אגרות משה יו"ד
א קעג).

**גניזה או מיחזור**

**שאלה:** האם מותר לשים במיכלי מיחזור דברי תורה בלי שם ד'?

**תשובה:** כולם מוגדרים כפירושי התורה ואסור לנהוג בהם בזיון (שו"ת שאילת
שלמה א שפט. ג ש).

**ב"ה או בס"ד**

**שאלה:** האם מותר לכתוב ב"ה או שחייבים לכתוב בס"ד?

**תשובה:** מותר לזרוק לפח אם כתוב ב"ה, כי זה ראשי תיבות (שו"ע יו"ד רעו
י. שו"ת יחוה דעת ג עח. שו"ת שאילת שלמה א שפא).

**גניזת מי כביסה**

**שאלה:** מה המקור לגניזת מי כביסה בחולצה עם פסוק?

**תשובה:** איני זוכר איפה ראיתי. על כל פנים הרמב"ם פוסק בהלכות סוטה ד ו
שמותר לזרוק. אך בוודאי בשירותים צריך כיסוי, וכן אין לכבס עם בגדים
מטונפים, ובכלל לשמור שלא יבוא לידי ביזיון. עיין שו"ע יו"ד רסג ד.

**ציציות ישנות**

**שאלה:** ציציות ישנות לזרוק או לשים בגניזה?

**תשובה:** כיון שאינן תשמישי קדושה אלא תשמישי מצוה, אפשר לזרוק אותם דרך
כבוד, כלומר לא לפח, אלא לגניזה או להניח בטבע (שו"ע ורמ"א או"ח כא א. מ"ב
א. פסקי תשובות שם).

**בית מזוזה**

**שאלה:** האם בית מזוזה צריך גניזה?

**תשובה:** כן. תשמישי קדושה (שו"ע או"ח קנד ג).

**בול עם פסוקים**

**שאלה:** האם בול עם פסוק חייב גניזה?

**תשובה:** כן, אפילו שאין בו שם השם, יש בו קדושה (עי' בית לחם יהודה יו"ד
רפב ה. שו"ת שאילת שלמה א שפח).

**בקבוק עם דברי תורה**

**שאלה:** האם מותר לזרוק לפח בקבוק שתיה שכתוב עליו: אסור לפתוח בשבת?

**תשובה:** יש מחמירים, אך מותר, כי אין זה לימוד תורה, רק הוראה בלי
נימוקים, וגם אינו מיועד להשמר אלא חד פעמי במהותו (שו"ת זקן אהרן ב ע.
הליכות שלמה – תפילה פ"כ הערה 72. אמנם הג"ר אביגדר נבנצל כותב ביצחק יקרא
על השו"ע קנד ג: הוראה המדופסת על בקבוקים וכדומה, כגון שאין לפתוח בשבת,
טעונה גניזה).

**עטיפת טלית**

**שאלה:** התיק מפלסטי שעוטף את תיק הטלית צריך גניזה?

**תשובה:** לא. תשמיש דתשמיש דתשמישי מצוה (עי' שו"ע כא א. מ"ב א).


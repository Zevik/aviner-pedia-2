---
title: "פרשת מצורע- לשון הרע לתועלת"
type: "מאמר"
---

## פרשת מצורע- לשון הרע לתועלת

\[עריכה: יוסף אברמסון\]

פרשתינו, פרשת מצורע, הינה פרשה שלימה נוספת על שמירת הלשון. האם מותר לדבר
לשה"ר בין איש לאשתו? בודאי שלא. ואולי עוד יותר! צריך במיוחד לשמור בין
איש לאשתו על טהרת הדיבור. כתוב אצל חז"ל כי אדם יתן דין וחשבון אפילו על
שיחה קלה בין איש לאשתו שלא היתה כראוי. לכן לא צריך לדבר לשה"ר.

אבל יש דבר שהוא נכון, שנפסק בחפץ חיים. כי מותר לאדם לספר את מר נפשו
לחבירו. שמישהו עשה לו דבר רע. כי זה נקרא לתועלת. יש כמה תנאים לתועלת
כמבואר בסוף הספר הלכות לשון הרע. זה נקרא לתועלת כי זה נועד להקל על עצמו.
מותר לכל אדם ק"ו בין איש לאשתו. לא כדי להחריף את הקנאה והכעס נגד חבירו.
אלא כדי להרגיע. והשני לא צריך לצעוק עליו "שתוק שתוק לשון הרע". כדאי
להקשיב לו במגמה הזאת. להוריד את הלהבות, להרגיע ולתת הרגשה טובה.

- פורסם בשאילת שלמה 328


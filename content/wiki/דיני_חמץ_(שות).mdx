---
title: "דיני חמץ (שו\"ת)"
type: "שו\"ת"
---

\[מקורות ע"י הרב מרדכי ציון\]

**חמץ אחר הפסח**

ש: האם אפשר להתיר חמץ שעבר עליו הפסח על סמך הביטול?

ת: מחלוקת אחרונים. אפשר להתיר אם יש עוד סניף להתיר. ביה"ל תמח.

**עוגיות יין**

ש: האם מותר לאכול עוגיות פפושדו בפסח?

ת: אשכנזים לא אוכלים מצה עשירה. לספרדים, הגר"ע יוסף מתיר וכן יעשו
תלמידיו, הגר"מ אליהו אוסר וכן יעשה תלמידיו, ומי שלא תלמיד של זה או זה
יעשה כרצונו.

**עוגיות יין אחר הפסח**

ש: מותר לאכול עוגיות יין שעבר עליהן הפסח?

ת: כן. חמץ שעבר עליו הפסח הוא איסור מדרבנן, ועוגיות יין הן מחלוקת, וספק
מדרבנן להקל.

**כשרות מי הכינרת**

ש: האם מי הכינרת כשרים, למרות שיש שם כל מיני דגים מתים, דלק וכדומה? מה
הדין בפסח?

ת: כל הדברים הללו בטלים בשישים, בטלים באלף, בטלים במיליון. נוסף לכך, מי
הכינרת הינם מים זורמים, לכן המים כשרים. אמנם יש לדון האם הם כשרים לפסח,
כי אולי זרקו לחם לתוך הכינרת, וחמץ לא בטל אפילו באלף. מכל מקום, אין חשש
לשתות ממימי הכינרת, אפילו בפסח.

[למקורות נוספים בענין לחץ
כאן](http://shlomo-aviner.net/index.php/%D7%9E%D7%A7%D7%95%D7%A8%D7%95%D7%AA_%D7%9C%22%D7%9B%D7%A9%D7%A8%D7%95%D7%AA_%D7%9E%D7%99_%D7%94%D7%9B%D7%A0%D7%A8%D7%AA_%D7%91%D7%A4%D7%A1%D7%97%22_(%D7%A9%D7%95%22%D7%AA))

**בושם לפסח**

ש: האם בושם צריך הכשר לפסח?

ת: כן כי הוא מכיל אלקוהול שהוא פעמים רבות תוצר חיטה. ובושם לא בהכרח נפסל
לאכילת כלב, אלא הוא טעים כמו אלקוהול (שו"ת שאילת שלמה א רח 2. ד קיא).

**פלסטלינה**

ש: האם מותר לילדים לשחק בפלסטלינה בפסח?

ת: כן. אינו חמץ, כי נפסל לאכילת כלב. ובחול המועד מותר לילדים לילדים בה
כי זו מלאכת הדיוט לצורך המועד.

**קינואה בפסח**

ש: האם מותר לאשכנזים לאכול קינואה בפסח?

ת: לשיטת הגר"מ פיינשטיין (שו"ת אגרות משה או"ח ג סג) מותר כי לא היה קיים
בזמן שהחל המנהג אצל הראשונים. אבל רוב פוסקים לא קיבלו שיטה זו (שו"ת אבני
נזר או"ח שעג. שו"ת מלמד להועיל א פח) ושו"ת מנחת יצחק (ג קלח).

**שמן קנולה**

ש: האם שמן קנולה מותר לאשכנזים בפסח?

ת: כן. א. קטנית חדש. ב. לא נאכלת כקטנית. ג. ייצור בייבש (שו"ת שאילת שלמה
ג קלח-קלט).

**הכשר לפסח למשחת שיניים**

ש: האם צריך משחת שיניים כשרה לפסח? מספרים שפעם אחת שאלו את הגרי"ד
סולוביצ'יק והשיב: לא, כי נפסל לאכילת כלב. אמר: אבל נתתי לכלב והוא אכל!
אמר הגרי"ד: אתה מאמין לי או לכלב?...

ת: לכתחילה ראוי. בהתחלה משחת שיניים לא הייתה טעימה כמו היום, לכן אמר
הג"ר סולוביצ'יק מה שאמר. היום, משחת שיניים מאוד טעימה, לכן יש להחמיר.
מאוד קל למצוא משחת שיניים עם הכשר לפסח היום. וממילא אדם קונה משחת
שיניים. אם אי אפשר להשיג כשר לפסח או שאחד מפונק ולא יכול לסבול סוג אחר -
אפשר להקל.

**פלטה לפסח**

ש: כיצד מכשירים פלטה של שבת לפסח?

ת: כסוי בנייר אלומיניום – לא רך מידי שנקרע ולא עבה מידי שקשה לעיבוד, אלא
בינוני.

**סיגריות**

ש: האם סיגריות הן חמץ?

ת: לא. אבל אסורות כל השנה (רמב"ם, הלכות דעת פ"ד. שו"ת עשה לך רב ב א).

**ניר אלומיניום לפסח**

ש: האם בניר אלומיניום יש חשש חמץ?

ת: לא. אבל כל השנה, יש חוששים שהוא מרוח בשומן לא כשר, שמשתמשים בו בתהליך
הייצור, כיפוף וליטוש. אבל הוא נפסל בשלב החימום וגם ספק אם הוא מן החי.
לכן רבים מקילים.

**כשר לפסח ערב פסח**

ש: מה פירוש "כשר לפסח ערב פסח"?

ת: סוג של הידור, שהבהמה לא אכלה חמץ לפני פסח. אך מן הדין, זה וזה גורם.

**מברשת שיניים לפסח**

ש: האם צריך לקנות מברשת שיניים שרשום עליה שהיא כשרה לפסח?

ת: אין צורך.

<a href="קטגוריה&quot;_פסח_-_הלכה_(שו&quot;ת)" class="wikilink"
title="קטגוריה&quot; פסח - הלכה (שו&quot;ת)"><code>קטגוריה" פסח - הלכה (שו"ת)</code></a>


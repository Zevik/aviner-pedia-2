---
title: "תרבות-המערב"
type: "מאמר"
---

## תרבות-המערב

\[מ"ראשי יהודי"\]

השקפת-עולם זו היא הבסיס לכל הדמוקרטיה המערבית: אני אוהב לשמוע מוסיקה
בעצמה רבה בלילה, ושכני אוהב לישון בלילה, אז נעשה פשרה: עד עשר בלילה
שומעים מוסיקה בקולי קולות, ומעשר בלילה ישנים. מה שנקרא "אריתמטיקה של
תענוגות". כלומר, נעשה חשבון איך כולם ייהנו הכי הרבה: מוסיקה עד עשר - הכי
הרבה אנשים נהנים. אמנם, הם לא עקביים עד הסוף בכלל של "חיה ותן לחיות".
עובדה שהם אוסרים שימוש בסמים, או מחייבים קסדת-מגן לרוכב אופנוע
וחגורת-בטיחות לנוסעים ברכב. אבל זה עניין פרטי שלי? לא. זה עניין של כולנו
לכן אנו מתערבים. יש אכיפה מוסרית גם במשטרים מתירניים. לבד מהגבלות
מסוימות – הכל מותר, בתנאי שאינך פוגע בזולתך, שהרי גם השני - הכל מותר
לו... ואם כך, מותר לשנוא, מותר לקנא, מותר לחמוד – ובלבד שלא תבטא זאת
בפועל. מותר להרגיש הכל! אסור לרצוח, אבל מותר להרגיש שאתה רוצה לרצוח. לא
מתים מזה.

- פורסם בשאילת שלמה 281


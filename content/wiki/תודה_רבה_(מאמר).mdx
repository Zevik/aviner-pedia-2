---
title: "תודה רבה (מאמר)"
type: "מאמר"
---

## תודה רבה

\[הרב שלמה אבינר\]

תודה רבה על הספר ששלחתם לי לבת-מצוה. התחלתי לקרוא אותו, הוא ממש מעניין.

תודה רבה שבאתם ביום חתונתנו. שימחתם אותנו מאד.

תודה רבה על המתנה היפה שהענקתם לרגל נישואינו. היא תתרום לנו רבות.

תודה רבה על השמלה היפה שקניתם לתינוקת החדשה שלנו. אנו מודים לכם בשמה.

תודה רבה אדוני הרב על השיעור, דבריו היו מאד חשובים עבורי.

\- ודאי שמתם לב, מעתה החלטנו לומר תודה -

תודה רבה, אמא, על הארוחה.

תודה רבה, אבא, על העזרה.

תודה רבה, אבא ואמא, על כל מה שאתם עושים למעני כל יום.

תודה רבה, חיילי צה"ל, שאתם מגינים על עמנו ועל ארצנו.

תודה רבה, עובדי המשטרה, שאתם שומרים על בטחוננו.

תודה רבה אדוני הרופא, תודה גם לך האחות.

תודה רבה אשתי היקרה, אני חייב לך כל כך הרבה.

תודה רבה לך בעלי היקר, שאתה אומר לי תודה רבה.

תודה רבה המורה, שלימדתני.

תודה רבה לך ריבונו של עולם שהחזרתי לי את נשמתי, ושנתת לי נשמה ושנתת לי
גוף, שנתת לי שמש וירח, שנתת לי תורה ושנתת לי ארץ ומדינה וצבא וגאולה.

תודה רבה לך ידידי, שבעת מצוקתי הקשבת לי.

תודה רבה שניסית לעזור לי על אף שלא הצלחת, אני מעריך מאד את מאמציך.

תורה רב שתמיד בעת צרה אני יכול לפנות אליך, אתה נמצא תמיד.

תודה רבה, שכאשר כולם החמיצו לי פנים, אתה חייכת אלי.

תודה רבה, שאמרת לי תודה רבה, זה נדיר מאד. התרגשתי.

תודה רבה. תודה רבה. תודה רבה.


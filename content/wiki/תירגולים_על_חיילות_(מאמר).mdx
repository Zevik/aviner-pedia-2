---
title: "תירגולים על חיילות (מאמר)"
type: "מאמר"
---

**שאלה:** השתתפתי בתרגיל במילואים לפני כמה ימים שמאוד מטריד את מנוחתי.
זה היה תרגיל פלוגת רפואה של מתן טיפול חרום בתנאי שדה. היו שם דברים מאוד
מרשימים, כגון הדגמת ניתוחים באופן מאוד מבריק ומוצלח. בין השאר נשלחו כעשר
חיילות מחיל הרפואה כדי להדגים עליהן טיפול בפצועים, מה לפי הכללים מצריך
אם זה חייל פצוע הפשטת כל בגדיו מלבד תחתונים. כאשר הגיעו החיילות, נגרמה
מבוכה גדולה אצל החובשים כיצד לנהוג, האם לעשות כמו תכנית הטיפול הקובלת
שמצריכה הפשטה ובדיקת כל הגוף במישוש, או מפאת כבודן של החיילות לוותר
ולבצע בצורה חלקית. יש לציין שאותם חובשים במבוכה היו ברובם חילוניים. הם
התבטאו שהטיפול באורח המקובל ייחשב בעיניהם כהטרדה מינית.

ואני תמה עד היום, כיצד בצה"ל לא מבינים זאת ושולחים חיילות בלי לתת את
הדעת על ההשלכות החמורות.

**תשובה:**

א. לצה"ל אין מגמות מושחתות חלילה, אלא הרגל ובלבול עקב דיבורים שוויוניים,
והם שוכחים דברים פשוטים אלמנטריים. ואכן כשדבר כזה קורה, צריך לעורר עליו,
ובע"ה הדברים יבואו על תיקונם.

ב. אשריכם ישראל שלחיילים יש חושים בריאים טבעיים, בין שהם דתיים בין שהם
חילוניים. אשריכם.

- פורסם בשאילת שלמה 523


---
title: "התפטרות שר ממשלה בשל חילול שבת (מאמר)"
type: "מאמר"
---

ש: איך להתייחס להתפטרותו של כבוד שר הבריאות מר ליצמן עקב המשך העבודות
בשבת ברכבת?

ת: זה סימן שד' לא עזב את עמו. הרי חזרנו לארצנו כדי לבנותה על פי דבר ד'.
פעם רבנו הרב צבי יהודה קוק הגדיר את המפלגה הדתית הלאומית: "בנין האומה
בארצה על פי תורתה". אבל לצערנו קרה שהמפלגה הדתית הלאומית העכשווית אינה
לוחמת, למען בנין האומה על פי התורה. לכן רבונו של עולם בחסדו שלח לנו
גואלים אחרים.

ש: ובעבר החרדים לא לחמו למען קיום התורה בארץ?

ת: לא. הם היו עסוקים במאבקים אחרים. כידוע האגודה התנגדה לקום המדינה, ואף
פעלה נגד. אחרי קום המדינה, היא התפצלה לשניים, חלק אמרו כיוון שדיעבד
הוקמה מדינה, יש לשתף פעולה איתה לטובת התורה והיהודים יראי השמים. כלומר
חברי כנסת אבל לא שרים. וחלק החליט להישאר בהתנגדותו כגון נטורי קרתא. יותר
מאוחר החרדים גם הסכימו שיהיו להם שרים, וכן לאט לאט נכנסו יותר ויותר
לעניין של אחריות לאומית. כלומר שלא רק יהודים יראי שמים יכלו לחיות לאורו
של תורה אלא גם המדינה כולה תישמר מעבירות על התורה.

ש: כלומר עם הזמן יש התקרבות של החרדים למדינה?

ת: נכון. יותר נכנסים לעובי הקורה מתוך אחריות לאומית. גם כשיש לזה מחיר,
כגון השר ליצמן שוויתר על פי הוראת רבותיו על המשרה המכובדת מאוד של שר.
כידוע כל פוליטיקאי טוען שהוא עושה לשם שמים ולא לשם הכיסא. אפילו יש על זה
מילי דבדיחותא: פוליטקאי אומר: אתה חושבים שאני עושה לשם הכיסא? לא, אני
עושה לשם שמים! השיבו: ודאי, ודאי, כמו שכתוב: השמיים כיסאי. אבל עבור השר
ליצמן הכיסא הוא הכיסא, והשמיים הם השמיים, והשמיים הם יותר חשובים מהכיסא.

ש: ובסיכום?

ת: אשרינו שזכינו לבנין הארץ, שיבת ציון, הקמת המדינה והקמת הצבא. אשרינו
על אף כל הסיבוכים. ועתידים על הסיבוכים יתישרו עד הגאולה השלמה.

- פורסם בשאילת שלמה 522


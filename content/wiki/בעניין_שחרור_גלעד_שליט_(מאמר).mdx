---
title: "בעניין שחרור גלעד שליט (מאמר)"
type: "מאמר"
---

א. זאת טעות לשחרר כ-1,000 מחבלים תמורת חייל חטוף. המחיר גבוה מדיי ובלתי
מתקבל על הדעת. מדינת ישראל לא צריכה לעשות וויתורים על שבויים. על פי
ארגון נפגעי הטרור, כ-180 ישראלים נרצחו עקב מחבלים ששוחררו בעסקאות
קודמות. אחד מתוך שני מחבלים משוחררים מעורב ברצח חדש חלילה. ולכן אין זה
מוסרי להציל אחד ולסכן רבים אחרים.

יש לנו צבא, אפשר לצאת למלחמה גם כדי להציל אדם אחד. האמריקאים מוכנים
לתקוף, גם אם ייהרגו חיילים רבים, למען שחרור שבויים. הם לא מצטערים על זה.
גם גורמי הביטחון בדרך כלל מתנגדים לכך. אם לא ניכנע ללחץ, האויבים שלנו
יפסיקו לחטוף חיילים כשיבינו שאינינו מוכנים לשחרר מחבלים.

ב. יש מנבאים שאם נשחרר מחבלים יהיו רציחות לרוב. ודאי אסור לנבא נבואה
רעה. אל תפתח פה לשטן. אנחנו לא נביאים. אלא עלינו לפעול בשכל ובדעת.

ג. יש טוענים שהעסקה היא מטעם מניעים פולטים שונים והיא רק מקשרת את הענין
לגלעד שליט.

ד. אם גלעד שליט ישוחרר, אנחנו וודאי נאמר שהחיינו עליו ונשמח שהוא חוזר
הביתה. ויחד עם זה נהיה עצובים על המחבלים החופשים. הרי אם ילדה אשתו ומתה,
אדם מברך שתי ברכות: דיין האמת על אשתו ושהחיינו על הבן. וכן אם מת אביו
וירש אותו, הוא מברך דיין האמת על אביו ושהחיינו על הירושה (ברכות נט. שו"ע
או"ח רכג א-ב).


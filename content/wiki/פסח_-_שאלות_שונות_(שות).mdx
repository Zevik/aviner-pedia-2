---
title: "פסח - שאלות שונות (שו\"ת)"
type: "שו\"ת)"
---

\[מקורות ע"י הרב מרדכי ציון\]

**משה בהגדה**

ש: למה משה רבנו לא מוזכר בהגדה?

ת: כדי שיהיה ברור שמי שעשה את הישועה, הוא רבונו של עולם. אני ולא מלאך,
אני ולא שליח. רק דרך אגב משה רבנו מוזכר ברוב הנוסחאות: ויאמינו בד' ובמשה
עבדו. אכן, ד' עושה, ומשה רבנו הוא עבדו.

**הבן הרשע**

ש: איך מסכימים שהבן הרשע ישב בליל הסדר וידבר כך?

ת: כי הוא בן, ויש לשמוח שהוא נמצא, כי הטרגדיה זה הבן החמישי שלא נמצא כלל
(כך אמר הרבי ריי"ץ מליובאוויטש).


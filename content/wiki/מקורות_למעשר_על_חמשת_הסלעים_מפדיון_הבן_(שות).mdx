---
title: "מקורות ל\"מעשר על חמשת הסלעים מפדיון הבן\" (שו\"ת)"
type: "שו\"ת"
---

מקורות ע"י הרב מרדכי ציון

מובא בקצור שולחן ערוך ילקוט יוסף (שה נא) שיש מחלוקת בעניין.

הגר"א נבנצל כתב לי: "לענ"ד צריך".

וכן כתבו הגרי"ש אלישיב והגר"ח קנייבסקי שצריך לתת (בזאת יבא אהרן עמ'
תיז). וכן כתב הגר"א גרינבלט שכוהן חייב לתת מעשר ממעות פדיון הבן, אף
שהתורה זיכתה לו המעות. ראיה מתרומת מעשר שמחויב הלוי להפריש מהמעשר שקיבל
אע"ג שהתורה זיכתה לו את המעשר, כן נראה להלכה (שו"ת רבבות אפרים ח חצר).
וכן שו"ת שבט הקהתי (א ער אות א).

פעם נשאל הרב: האם כוהן צריך להצהיר למס הכנסה על כסף שקיבל עבור פדיון
הבן? השיב: "לא. זו מתנה. והיא נדירה. כדומה, כתוב בשו"ת רבבות אפרים (ו,
שפט) שבספר ובחרת בחיים (עמ' סח) מהרב חיים ראזענבערג מביא שהגר"ח
קריסווירטה בהספידו על הגר"י קמנצקי דבר בשבחו שנהג להפריש מס אף ממשלוח
מנות והוא מס ממשלה. אבל זו מדת חסידות ולא חייבים, כי הכמות שמקבלים
במשלוח מנות היא זניחה".


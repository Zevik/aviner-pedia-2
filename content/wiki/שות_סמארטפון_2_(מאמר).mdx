---
title: "שו\"ת סמארטפון 2 (מאמר)"
type: "מאמר"
---

ש: האם די בטלפון חכם עם סינון?

ת: לא. א. אפשר לעקוף את החסימה. ב. גם עם סינון ,יש דברים לא צנועים. ג.
וכן יש כפריה, לשון הרע, שקרים. ד. התמכרות.

ש: מה הוא סלולרי כשר?

ת: בלי אינטרנט. אפשר אפליקציות כשרות כגון וייז.

ש: אבל אם יש אינטרנט, אפשר לשמוע שיעורי תורה?

ת: אפשר בטלפון רגיל את קול הלשון 03-617-1111 (וכן שיעורי הרב, קול שלמה –
02-3011765 – מ"צ).

ש: אני רואה מסביבי אנשים בני תורה עוברים לסמרטפון, וחושב לעבור. האם זה
נכון?

ת: לא. לא פוסקים הלכה על פי בני תורה אלא על פי תורה, על פי הלכה, על פי
תלמידי חכמים.

ש: ואם זה הכרחי לענייני פרנסה?

ת: אם זה ממש הכרחי, אז העצה שיהיו לו שניים, אחד כשר בשביל החיים, ואחד עם
סינון מירבי עבור הפרנסה.

ש: וזה אותו דין למחשב אינטרנט?

ת: לכתחילה צריך מחשב בלי אינטרנט, אך אם זה הכרחי, אז חסימה מירבית,
ולפתוח רק בנוכחות אדם אחר, כדין ייחוד.

ש: יש טוענים שהרבנים גוזרים גזרות חמורות מדי לגבי אינטרנט?

ת: לא כן. הוא מביא שואה רוחנית של פריצות, כפירה, דברים בטלים, התמכרות,
חורבן החינוך, ניתוק משפחתי. אם היה חי אברהם אבינו, היה שובר כולם.

ש: סרטים חינוכיים לילדים?

ת: לכתחילה לא. בלית ברירה, במינון נמוך מאוד ובפיקוח. ריבוי סרטים, אפילו
כשרים, גורם נזק שכלי ונפשי לילדים.

ש: איך מחנכים את הנוער לרצות בסלולרי פשוט ולא רק בגלל שההורים דורשים?

ת: הוא שואב מהסמרטפון הנאה, לכן יש לחנכו להנאות כשרות וטהורות.

ש: מותר לי למכור סמרטפון שלי או אני חייב לשוברו?

ת: מותר. א. בלפני עוור ומסייע לדבר עבירה, מקילים בספק. ב. זה דרך מסחר.

ש: מותר להיעזר בבעל אינטרנט?

ת: כן. ממילא הוא מחזיק. ובאותו זמן שעוזר אנו מצילים אותו מצפיה אסורה.

ש: האם בשידוך, יש לברר אם בן הזוג מחזיק סמרטפון?

ת: בודאי. אך כמובן, אפשר לעשות תשובה ומצוה לעשות תשובה.

ש: ובסיכום?

ת: זה המשחית הכי גדול שהאנושות המציאה עד היום הזה. ד' ישמרנו.

- פורסם בשאילת שלמה 584


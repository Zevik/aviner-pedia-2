---
title: "ילדים הפוכים לזוגות הפוכים (מאמר)"
type: "מאמר"
---

**שאלה:** ברור לי שזוגיות של שני גברים או שתי נשים היא איסור תורה. אך
האם יש מקור בתורה שאוסר עליהם לאמץ ילד או להביא ילד בהפריה. אני מכיר
זוגות רבים כאלה, והם מרגישים פגועים, הן בגלל שהם הגיעו לזה עקב פגיעה
מינית או בגלל סיבות אחרות. יש לי רחמים וצער עליהם. האם זה הוגן לתת להם
עונש נוסף שלא יהיה להם ילד? ומה זה שונה מכך שמאשרים לרווקות מבוגרות
להביא ילד בטהרה על ידי הפריה וגם שם אין אבא?

**תשובה:** אכן אין זה כתוב בתורה, כי בשביל להבין זאת אין צורך בתורה. אם
זה היה כתוב בתורה היה בכך עלבון לאינטליגנציה האנושית וליושר האנושי.
כידוע התורה לא ניתנה לטפשים ולמושחתים, אלא לאנשים חכמים ומוסריים, והתורה
רק כתבה על מה שמתנשא מעל השכל האנושי והמוסר האנושי, לא סותר, אבל מעל. מה
שנקרא דרך ארץ קדמה לתורה.

אין צורך ללמוד תורה בשביל להבין שילד צריך אבא ואמא כדי להתפתח בצורה
הרמונית. אין צורך בתורה כדי להבין שאין להוסיף חטא על פשע ולדחוף תינוק או
ילד בין בני זוג שחיים בחטא חמור, והוא המסכן יגדל שם.

נכון שבעלי נטיות הפוכות הם מסכנים וזה מובן .מי שחטא, נשמתו סובלת, כי
האלהים עשה את האדם ישר, לכן הסבל הזה מורגש על ידי האדם, שעקב זה פגוע על
ידי חרדה ודכאון. אך הפתרון אינו להוסיף למעגל החטא והסבל עוד יצור קטן
שיהיה מסכן.

אגב, גם הפריה מלאכותית לרווקה מבוגרת היא בלתי מוסרית ולכן אסורה. נכון
שהיא משתוקקת לאמהות, ובצדק, אך אין זו סיבה לאמלל יצור קטן שיגדל בלי אבא.
יש ילדים כאלה שמתעוררים באמצע הלילה ובוכים: אבא, אבא. נכון שיש אמהות
בודדות, שהן אלמנות, ואז הילד נקרא יתום, שהוא מוגדר בתורה כיצור אומלל.
ואנו ניצור במו ידינו תינוק כזהיתום מראש?!וכן יש גרושין, לפעמים זה מוצדק,
לפעמים לא, אך בין כך ובין כך, הילד מסכן. ואנו ניזום במו ידינו הופעת ילד
כזה?!

לפני שנתיים התפרסם מחקר באנגליה על ידי פול סולינס, שהוכיח שילדים של שני
אבות או שתי אמהות, סובלים פי שניים מבעיות רגשיות חמורות לעומת ילדים
להורים נורמלים (17% לעומת 7%) וכן סובלים פי שניים מליקוי למידה (14%
לעומת 8%), וכן זקוקים פי שניים לשירותי בריאות הנפש.

כמובן, כנהוג, יש מביאים מחקרים נגדיים, שאין הבדל, שהכל בסדר גמור. מה
נעשה, ובעלמא דשקרא, אפשר לעשות מניפולציות סטטיסטיטת, עיין פרדוקס
סימפסון, להתאים אותם לתקינות פוליטית, Politically Correct, במקום לחפש את
האמת. מה שנקרא מדע זבל או מדע רע.

כל חורבן המשפחה במערב נובע מסיבה אחת. העולם נתפס כעולם של מילוי הנאה,
ולא כעולם של מילוי חובה. כל מה שמענין את האדם הוא להנות בלי להתחשב
בחובות מוסריות, וכדי להנות הוא גם מוכן להביא ילד בתוך זוגיות שלו, בלי
לשאול אותו ילד אם הוא היה מסכים או שהוא מעדיף הורים נורמליים.

אבל אם תרצה בכל זאת לדעת איפה זה כתוב בתורה, הנה זה כמעט הדבר היחיד שד'
ציוה לאדם וחוה: "פרו ורבו ומלאו את הארץ". כידוע, פרו ורבו, זה אבא ואמא.
ובכלל,אדם וחוה, היו אבא ואמא, ולא שני אבות, או שתי אמהות.

בסיכום, התורה מכנה את הקשר הזוגי בין שני גברים: תועבה. אז לאמץ ילד, זה
כבר תועבה בריבוע.

לכן, לגבי הילד: קצת אנושיות!

ולאחינו ולאחותינו האומללים: שובו וחיו.

וראה מאמר על המחקר הנ"ל:

ילדים לזוגות חד-מיניים סובלים יותר ומצליחים פחות
<http://mida.org.il/2015/02/15/%D7%9E%D7%97%D7%A7%D7%A8-%D7%97%D7%93%D7%A9-%D7%99%D7%9C%D7%93%D7%99%D7%9D-%D7%9C%D7%96%D7%95%D7%92%D7%95%D7%AA-%D7%97%D7%93-%D7%9E%D7%99%D7%A0%D7%99%D7%99%D7%9D-%D7%A1%D7%95%D7%91%D7%9C%D7%99%D7%9D/>

ובויקיפדיה ערך פרדוקס סימפסון
<https://he.wikipedia.org/wiki/%D7%A4%D7%A8%D7%93%D7%95%D7%A7%D7%A1_%D7%A1%D7%99%D7%9E%D7%A4%D7%A1%D7%95%D7%9F>

- פורסם בשאילת שלמה 506


---
title: "אוניברסיטת בר אילן או שבתי צבי (מאמר)"
type: "מאמר"
---

אוניברסיטת בר אילן נקראת על שמו של הרב מאיר בר אילן.

כדרכו של עולם, הרב מאיר בר אילן לא התקבל כסמכות רבנית בלעדית על ידי כל
היהודים יראי שמים, אך ברור שהיה מתנגד בכל תוקף לדברים רבים שקורים באותה
אוניברסיטה, כמובן, בלי לשלול דברים טובים שיש שם. גם זה דרכו של עולם שאור
וחושך משמשים בערבוביא.

אך מה ש ארגנו כנס על פוליאמוריה, כלומר ריבוי אהבות, או בעברית פשוטה -
ניאוף, עובר כל הגבולות.

אין זו כבר אוניברסיטת בר אילן אלא אוניברסיטת שבתי צבי, שכידוע היה משיח
שקר של גילוי עריות, מתוך כל מיני נימוקים קבליים מזוייפים, ומסווה של אהבת
הבריות, והוא בעצמו נהג אורח חיים פרוץ.

גם אחרי שהוא התאסלם, ועם ישראל הבין שהוא רמאי ושקרן, היו כאלה שעדיין
האמינו בו. כת הדונמה Dönme בעצמם התאסלמו, ונהגו ב"חג הכבש", סעודת ערב
חגיגית של שתי משפחות, שבסיומה, קיימו חילופי זוגות, והנולד נחשב קדוש.

וכן תלמידיו שנטו לנצרות, הפרנקיסטים, נהגו במתירנות של עריות, כגון חילופי
נשים, שהרי מייסד הכת, יעקב פרנק, החשיב עצמו כנציגו של האל, בעל סמכות
לביטול גילוי עריות.

פוליאמוריה, אינה הרב מאיר בר אילן זצ"ל, אלא שבתי צבי.

אבל יש רעיון יותר טוב: לחזור בתשובה, הן בתחום זה, הן בתחומים אחרים.

- פורסם בשאילת שלמה 586


---
title: "העולם כולו נגדנו? (מאמר)"
type: "מאמר"
---

ש: יש שיר ישן:

"העולם כולו נגדנו

זה ניגון עתיק מאוד

שלימדונו אבותינו

לזמר וגם לרקוד.

העולם כולו נגדנו

לא נורא, נתגבר,

לא שמים בכלל עלינו,

לא נורא, נסתדר".

ת: יש גם המשך שהרצל אמר בקונגרס:

"העולם כולו נגדנו.

לא שמים בכלל עלינו

גם אנחנו עליהם

לא שמים יותר".

ש: כן. אבל גם למדנו מהרב שמדינה אינה יכולה להתקיים מבודדת ,אלא עליה
לקיים קשרים מדיניים עם המספר הכי גדול של מדינות.

ת: נכון .למשל,אוטריקה, Autarky, כלומר כלכלה אוטרקית של אספקה עצמית אינה
מצליחה. אמנם היה בארצנו ניסיון, הוא הקיבוץ של השנים הראשונות, אך גם שם
התברר שזה בלתי אפשרי. אבל במדינה, ודאי אי אפשר. וברוך ד', יש לנו קשרים
עם מדינות רבות.

ש: אבל בספר אורות של מרן הרב קוק, מתברר שהמין האנושי נגדנו, בגלל המסר
המוסרי שלנו?

ת: נכון. הקשרים שיש לנו עם אומות העולם, אינו לשמה בגלל אהבתם אותנו, ואת
התורה ואת ד', אלא בגלל אינטרסים שלהם. אמנם גם זה נס מן השמים. אבל הכל
אינטרנסים. ומתוך כך, היחסים משתנים, כיון שהאינטרסים משתנים. סך הכל, יש
לנו עדיין אויבים רבים, כיון שמדינתנו נולדה יש מאין, או ליתר דיוק, יש מיש
ישן ונצחי.

ש: אפשר לשאול על כמה מדינות : מרוקו, סעודיה, אזרבייג'ן, אוסרטליה, רוסיה,
מצרים, ירדן, הודו, מיאנמר, צרפת, צ'כיה, ארצות הברית?

ת: מרוקו. אין יחסים דיפלומטיים והם לא מכירים בקיום מדינת ישראל ,ובכל זאת
יש אינטרס משותף: סכנת איראן ועוד. לכן יש קשרים מסחריים מוסתרים.

סעודיה. רשמית שונאים אותנו ולא מכירים במדינה. אבל שוב יש אויב משותף:
איראן. וידיד משותף: ארה"ב.

אזרבייג'ן. גם כי אנו קונים מהם כמות גדולה של נפט. וכן כי גם הם מבודדים.
וכן אויבים משותפים.

אוסטליה. היו יחסים חלשים. אך משתפרים. לפני כמה שנים, כאשר האו"ם הצביע
נגד ההתנחלויות, אוסטליה תמכה בנו. גם הם הכירו שירושלים היא בירתנו
ויעבירו לשם שגרירותם.

רוסיה. אחרי קום המדינה, היתה ידידה. אחר כך התרחקה. עכשיו מתקרבת. גם אנו
מעונינים .ביחוד, בגלל איראן.

מצרים. אויב מספר אחד אחרי קום המדינה, אך אחרי מלחמת יום הכיפורים, הסכימה
להפסקת אש, כדי לקבל סיני. אז נחשבה בוגדת בין הערבים, גורשה מהליגה
הערבית, וסדאת נשיא מצרים נרצח. עתה היא ידידה, אמנם ידידה קרה.

ירדן. דומה למצרים. בסוף הכירו במדינת ישראל. גם שם נרצח ראש ממשלה.

הודו. ידיד חדש. קשרים מסחריים עיקריים באסיה. וכן אנו מוכרים להם נשק. אבל
הם ידיד איראן.

מיאנמר. הם צריכים את הנשק שאנו מוכרים להם, כיון שיש עליהם אמברגו, בגלל
שהם רוצחים חפים מפשע. אז בעצם, גם לנו אסור למכור להם נשק.

צרפת. במלחמת סיני היו איתנו, וכן הכח הגרעיני שלנו נבנה בעזרתם. בזמן
האחרון ראש ממשלת צרפת מנסה להתקרב יותר והכריז שאנטיציונות היא צורה חדשה
של אנטישמיות. כמובן הכי חשוב לנו הוא "יבוא" יהודים מצרפת.

צ'כיה. הם שמכרו לנו בסתר נשק במלחמת השחרור ולאחריה. הם עשו זאת בהיותם
במשבר כלכלי וראו בנו פתרון מסויים.

ארצות הברית. ידיד חזק, ועוד יותר מאז טראמפ. אויב משותף: איראן. העברת
השגרירות לירושלים, בניגוד לאו"ם ורוב מדינות העולם שסוברות שאין היא
בירתנו. כמובן, גם איתם, הכל אינטרסים. גם ב"זכות" איראן.

ש: אז מי ידיד אמת של מדינתנו?

ת: ברוך אתה ד' הבוחר בעמו ישראל באהבה.

ולכן בעזרת ד', לא נורא, נתגבר.

"את השיר הזה לימדונו

אבותינו הזקנים

ואותו נשיר גם אנו

ואחרינו - הבנים.

וניני נינים ישירו

פה בארץ ישראל

וכל מי שהוא נגדנו

שיילך לעזאזל"!

- פורסם בשאילת שלמה 597


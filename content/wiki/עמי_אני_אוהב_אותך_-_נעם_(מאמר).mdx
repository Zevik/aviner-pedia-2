---
title: "עמי אני אוהב אותך - נעם (מאמר)"
type: "פוליטיקה ובחירות (מאמרים)"
---

\[פורסם סביב הבחירות לכנסת ה-22\]

עמי אני אוהב אותך

אני מתמוגג כשאני חושב עליך

אני אוהב כל אחד מבניך

כל יהודי

בין שדומה לי, בין ששונה ממני

כל יהודיה וכל יהודי

אחי, הייתי מחבק אותך.

אז אני מחבק נשמתך.

גם אם אתה חילוני

אני אוהב אותך

גם אם אתה מתנהג בצורה מוזרה

אני אוהב אותך.

אני שוכח לרגע

מה הם מעשיך

ואני רק חושב דבר אחד: אתה.

כמובן, כואב לי

שאתה הולך בדרך זרה

אבל אין זה מפריע לי

לאהוב אותך.

פשוט אני שוכח לרגע

בעצם, אני שוכח לתמיד.

אז יש לי מתנה בשבילך

מתנה נפלאה

הרבה זמן אני מתלבט

אם תמצא חן בעיניך

ובסוף החלטתי: כן, זה בשבילך.

יש לי מתנה בשבילך: מפלגה

מפלגה חדשה מהאריזה

מפלגה שלא היתה עד כה

מפלגה כל כך נעימה

של אנשים כל כך נעימים

שכולם אוהבים אותך

כמוני.

אני מכיר אותם

הם מלאי נועם.

הם אוהבים אותך

הם רוצים שיהיה טוב לך

אז הם עזבו

את ענייניהם החשובים, בשבילך.

הם לא רודפים כבוד,

או כסף או שררה

הם רק רודפים דבר אחד

להטיב לך.

הם דואגים לך

הם מפחדים, בשבילך

אז הם מפעילים פעמון אזעקה

הוא קצת צורם

הוא קצת פועם

אבל זה מתוך אהבה.

ידידי, חברי, אחי, עמי,

אני אוהב אותך

ורוצה שיהיה לך טוב

ועוד יותר טוב.

עמי, עמי

מצבך טוב, אשריך.

ואני רוצה שיהיה עוד יותר טוב.

עמי האהוב

עמי, עמי.

- פורסם בשאילת שלמה 615

\[קטגוריה: מאמר\]\]


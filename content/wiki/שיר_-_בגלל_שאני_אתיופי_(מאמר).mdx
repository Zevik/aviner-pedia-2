---
title: "שיר - בגלל שאני אתיופי (מאמר)"
type: "מאמר"
---

אדון ברגר, אדון גולדברג

אולי במקרה אתם יודעים

באיזה צבע היא הנשמה

כי אני מאוד מתאמץ

ולא תמיד הולך לי

אני חושב שזה בגלל

צבע העור שלי

שלא נחשב תקין

אז לפעמים אני קצת נבוך

בגלל שאני אתיופי

`   *`

אדון אמסלם, אדון בוקובזה

אולי במקרה אתם יודעים

איזה צבע עור מומלץ

כדי להגיע לעולם הבא.

האם צהוב, האם חום, האם שחור

כי פה אני רואה

שאוהבים רק צבע לבן

אז לפעמים אני קצת נבוך

בגלל שאני אתיופי

`   *`

אדון קליין, אדון ריין

אתם נראים חכמים

אז אולי ראיתם

לפני חמישים שנה את הסרט

The Green Pastures

של Marc Connelly

שעבר עיבוד לצרפתית

Les Verts Pâturages

של Jean Christophe Averty

בו התנ"ך מסופר לילדים כושים

של לואיזאנה

ובו כולם שחורים

אדם הראשון וחוה אמנו שחורים

נח ומשה רבנו שחורים

כמובן, כל המלאכים שחורים

ואפילו האל מופיע שחור

מה שמאוד הרגיז את הצרפתים

כיצד העיזו לצייר את גיבורי התנ"ך

כשחורים.

לכן הם תקפו והעליבו

וגם אני מרגיש לפעמים נעלב קצת

על כך שאני אתיופי.

`   *`

אדון כהן, אדון לוי

אולי תסבירו לי

אני מרגיש שמשהו לא הולך

בצבע עורי

אבל אבותינו לא היו לבנים

אלא שחומים

כמו שכתוב במשנה נגעים (ב ב)

אז למה לפעמים אני במבוכה

בגלל שאני אתיופי

`   *`

אדון ג'והן, אדון ז'ק

אתם באים מאמריקה

אולי תסבירו לי

איך הלבנים מכרו כושים בשוק

ומידי פעם הרגו אותם

אני מאוד משתדל לא לחשוב על זה

ובכל זאת, זה עושה לי קצת דמורליציה

כמובן בארצנו זה לא ככה

אבל עדיין לפעמים אני קצת חושב

שאולי עדיף אם הייתי לבן

`   *`

אדון הרב אליהו, אדון הרב אמציהו

ודאי אתם זוכרים

ויכוח ואיאדוליד Walladolid

אם האינדיאנים מהעולם החדש

הם בני אדם או לא בני אדם

כמו כולם

אבל לכל הדעות

החליטו המלומדים הנוצרים

שהכושים אינם בני אדם.

אפשר לקנות אותם ולמכור אותם

מאז עברו חמש מאות שנה

אבל עדיין לפעמים אני מרגיש לא נעים

עם צבע עורי

שקצת מתסכל אותו

אך איני יכול לשנותו

אז אולי תאמרו לי

רבותי המלומדים

מה צבע נשמתי

כי הרבה פעמים

כשמסתכלים עליי

אני מרגיש

שמשהו לא תקין אצלי

וקצת מפריע לי

שאני אתיופי.

- פורסם בשאילת שלמה 569

==

==


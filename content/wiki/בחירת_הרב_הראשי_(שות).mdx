---
title: "בחירת הרב הראשי (שו\"ת)"
type: "שו\"ת"
---

**בחירת רב ראשי**

ש: האם המפלגות הדתיות הן המחליטות מי רב ראשי לישראל?

ת: אחרי שתלמידי חכמים קבעו מי ראוי, כדברי מרן הרב קוק לגבי בצלאל בעין
איה ברכות חלק ב (פרק ט אות כח) שיש שלוש אמות המידה: א. קדוש (ר' אברהם
שפירא סיפר, שאחרי פטירת מרן הרב קוק היו שני מועמדים לתפקיד הרב הראשי,
הרב יצחק אייזיק הרצוג והרב חרל"פ. הרב הרצוג היה ודאי קדוש וטהור אבל הרב
חרל"פ היה קדוש עליון, והרב שפירא הביע צער שהרב חרל"פ לא נבחר – רשם מ"צ).
ב. תלמיד חכם גדול. שני אלה קובעים תלמידי חכמים. ג. מוצא קשר לעם. זאת
קובעת המפלגה. ומסביר מרן הרב קוק שזה חייב להיות לפי הסדר הזה.


---
title: "גם כשצעקתי - אהבתי אותך"
type: "מאמר"
---

## גם כשצעקתי- אהבתי אותך

\[מ"ראש יהודי"\]

מעשה באם שהתמידה לגעור בבנה ולהטיח בו ביקורת. האב, מחמת שירא להסתכסך עם
אשתו, נזהר מלהתערב. אב כזה הוא פושע! כיצד אינו מגן על בנו?! אם צריך,
עליו להסתכסך עם אשתו למען זאת! אסור להפקיר ילד חסר מגן.

ומעשה באב שהתעצבן על תינוק בן שנתיים. התינוק בכה ללא הרף, האב לא יכול
לסבול יותר, הוציאו החוצה בחושך וצעק עליו: שתוק! תגמור לבכות בחוץ! אמו
לקחה את התינוק חזרה הביתה. כתגובה בעלה סטר לה על לחייה. אמרה לו אשתו:
"יצאת מדעתך?! להוציא תינוק החוצה בחושך רק בגלל שהוא בוכה?!" אכן תינוק
כזה חש אכזבה! הוא בטוח שהוריו רוצים להפטר ממנו.

האהבה שאנו אוהבים את ילדנו היא אהבה שאינה תלויה בדבר. אהבת עולם. יתכן
שלעיתים אנו צועקים עליו, אך לאחר מכן עלינו לומר לו: דע לך גם כאשר צעקתי
עליך, אהבתי אותך, גם עכשיו אני אוהב אותך. תמיד אוהב אותך. לנצח אוהב
אותך.

- 

נלקח משאילת שלמה 193


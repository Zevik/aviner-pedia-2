---
title: "אלי! אלי! הצילני מראש ממשלתי"
type: "מאמר"
---

## אלי! אלי! הצילני מראש ממשלתי

\[הרב שלמה אבינר\]

הירגעי בתי

מי זה חולף כה מאוחר

בכביש הרטוב בלילה הקר?

במכונית הקטנה הלבנה

יושבת האם עם בתה קטנה

הנדחקת אליה קרוב קרוב

להרגיש חום, להרגיש הגנה

\- אמא, אמא! סעי הביתה מהר

כי רכב רודף אחרינו

ובתוכו ראש ממשלתנו,

אמא, הוא בא לחטוף אותי

\- החרישי, החרישי בתי

הוא לא יעשה זאת, הוא יהודי

- 

\- אמא, אני רואה אותו

כאן מולנו בין העצים

לקטיף הוא בא, נחוש לגרשנו

אלי! אלי! הצילני מראש ממשלתי

\- ילדתי מתוקתי, הרגעי

זה רק אור ירח נשקף מן העננים

\- אמא אני שומעת פיצוצים

מי זה מפגיז את בתינו!

ריבונו של עולם הצילני

הוא בא לעקור אותי!

\- זה שום דבר מתוקתי

זה רעש הפצמ"רים של המרצחים

זה שום דבר, זה שום דבר קטנה שלי

זה רעש הפצמ"רים של המרצחים

- 

\- אמא, יישובנו נעלם

הכל חשוך לא נותר דבר

ראש הממשלה מחק אותנו

מעל פני האדמה.

היא נדחקת אליה קרוב יותר

להרגיש חום להרגיש הגנה

\- אמא סעי הביתה מהר

אולי נוכל להציל דבר מה

אמא סעי הביתה מהר

נראה מה זאת החשכה

\- הירגעי בתי חמודתי

זה רק חושך המכסה את פני תבל

- 

האם דוהרת בעלטה

מחבקת בעוצמה את ילדתה

במאמץ אחרון להגיע לביתה.

הבית מואר שוקק חיים

מיד מרגיעים את הילדה האב והאחים:

\- אנחנו פה לתמיד

שומר ישראל שומר עלינו

נצח ישראל שומר עלינו

נצח ישראל לא ישקר!

(על פי ארלקניג)


---
title: "צריבת דיסקים (מאמר)"
type: "מאמר"
---

**שאלה:** מה דעת הרב על צריבת דיסקים?

**תשובה:** כדי שיהיה מותר לצרוב דיסקים נצרכים שני תנאים גם יחד: היתר על
פי ההלכה והיתר על פי החוק. כדי שיהיה היתר על פי הלכה, נצרך מצב שבו ממילא
האדם לא היה קונה, כך הוא אינו מפסיד שום דבר לחברה. זה דומה למושג 'זה
נהנה וזה לא חסר'. אבל, צריך גם שהדבר יהיה מותר על פי החוק.

החוק במדינת ישראל מתיר העתקות של קלטות, הקלטות של טייפ, אבל אינו מתיר
העתקת אמצעי רישומי אלקטרוני. כלומר, דיסקים, דיסקים של מחשבים עם תוכניות
מחשב ושירים ודברים כאלה. החוק לא מתיר ולכן זה בלתי אפשרי. אסור על פי
חוק. גם ההיגיון אומר שהדבר לא בסדר, משום שאדם טרח ועמל, השקיע אלפי אלפים
בכדי להוציא דיסק, ועכשיו לוקחים ממנו את פרנסתו.


---
title: "סכנה- הנוצרים באים (מאמר)"
type: "מאמר"
---

סכנה! הנוצרים באים! לאורך כל הדורות נוצרים שאפו ופעלו כדי שנעלם מעל פני
האדמה, כל פעם בשיטה אחרת: רצח, גירושים, התנצרות בכח, רדיפות במעמד
הכלכלה, מניעת הקמת מדינת ישראל, עזרה לאויבי מדינתנו, ומיסיון בפנים
מאירות, כמו בדורנו.

הם לובשים צורה ופושטים צורה, אבל אלו אותם הנוצרים. עתה יש להם שיטה חדשה,
ניסיון להציף את ארצנו בנוצרים, במסווה חקלאי, כיוון שבתחום הזה יש תמיד
צורך בהרבה כח עבודה של מתנדבים.

זה ארגון היובל Hayovel שחודר לאט לאט בישובים החקלאיים בשומרון ויש לו
אפילו מעין התנחלות נוצרית.

כמובן, בפומבי הם מכחישים כל כוונה מיסיונרית, אבל כידוע, בימינו, כמעט
בלתי אפשרי לרמות בעניינים אלו, כל אחד יכול להיכנס לאתרים שלהם, בפייסבוק
שלהם ובשאר תכתובות פנימיות שלהם, ולגלות אותה מטרה נוצרית בת אלפיים שנה:
להיפטר מהיהודים.

וזאת למה? כידוע, הם מאמינים ב"תאולוגיה חלופית", כלומר שהם עם ישראל
האמיתי Verus Israel. בהתחלה, אנו היהודים היינו עם ישראל, אבל כיון שחטאנו
ופשענו, ובמיוחד לא האמננו שישו הנוצרי הוא האל, לכן הוחלפנו. אז עלינו
להיעלם, כאשר הם תופסים את מקומנו.

אבל יש להם בעיה קשה: על אף כל מאמציהם, אנו חיים וקיימים, על אפם ועל
חמתם. ועתה יש להם בעיה כפולה ומכופלת. הרי הנביאים ניבאו שבאחרית הימים,
עם ישראל יחזור לארץ ישראל, כלומר, לדעתם, הם היו האמורים לחזור. אך, שוד
ושבר, לא הם חזרו, אלא אנחנו, היהודים. ולא עוד, אלא שבנינו את ארצנו להוד
ולתפארת, הקמנו מדינה, הקמנו צבא, ואנחנו הולכים ומשגשגים מיום ליום. לכן,
הם החליטו בועידת לוזאן,בוידעת תיילנד ובעוד ועידות, לנקוט באמצעים מתאימים
כדי לנצר את כל מדינת ישראל, בעזרת שיטות מיסיונריות שונות – כגון הצפת
ארצנו בעשרות אלפי מיסיונים, תקציבים של מאות מיליוני דולרים, ארגונים
שונים של "ידידות נוצרית יהודית". וכן לענייננו, בארגון היובל שמנסה להציף
את הארץ בנוכחות נוצרית.

בל נשכח שאנו פה שבע מיליון יהודים, כן ירבו, ושהנוצרים הם שני מיליארדים,
ואם רק אחוז אחד מהם ייענו לאתגר, הם כבר יהיו עשרים מיליון. כמובן, זה לא
יהיה, אך עבוד זה עלינו להתעורר ולא להירדם בשמירה, כמו שכתב פעם הסופר
אדמונד בורקה: "הדבר היחיד המאפשר לרע לנצח, הוא בטלנותם של האנשים
הטובים".

כל אלו אינם סתם השערות ומחקרים, אני מכירים היטב את הנוצרים כבר אלפיים
שנה ואת שיטות השקר שלהם. הכל עטוף בהמון כסף שנשפך בארצנו, בהמון אהבה
שנשפכת בסרטים, כולל בקשת סליחה על הרדיפות הנוראות של הנוצרים במהלך
ההיסטוריה. הם יודעים לצטט את הפסוק: "ועמדו זרים ורעו צאנכם ובני נכר
איכריכם וכרמיכם" (ישעיהו סא ה). וכך הם מפילים בפח גם יהודים רציניים
ויראי שמים. "כי נופת תטפנה שפתי זרה וחלק משמן חִכָּהּ, ואחריתה מרה כלענה,
חדה כחרב פיות" (משלי ה ג-ד).

אבל כאמור בתכתובות הפנימיות שלהם, הם מדריכים להציג בפני היהודים "ישו
חדש" כזה שינהרו אליו. בקיצור, כשמם ,הם אוונגליסטים, מילה יוונית אשר
משמעותה רצון להמיר אחרים לאמונה הנוצרית.

פתגם ידוע: אמור לי מי חבריך ואמור לך מי אתה. אם כן, חברי ארגון Hayovel
הם: מיסיונרים שונים;היהודים המשיחיים, כלומר יהודים שמאמינים בישו הנוצרי,
שאגב הבג"ץ פסק שהם נוצרים, ואפילו צי האמריקאי מחייב את קציני הדת שלהם
לענוד תג צלב ולא תג מגן דוד; ובמיוחד כת האפריימיטים, Ephraimites, נוצרים
הטוענים שהם צאצאי שבט אפרים ורוצים לחדור לארצנו בחסות חוק השבות, מה
שמהווה סכנה גדולה.

ואנחנו נחלץ חושים נגד כל אויבי נשמתנו, אנו נמשיך לבנות את ארצנו ולהיבנות
בה בנפלאות ד' אלהינו גואל ישראל.

- פורסם בשאילת שלמה 522


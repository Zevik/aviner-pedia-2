---
title: "איפה האישה חשובה (מאמר)"
type: "מאמר"
---

המבולבלים למיניהם חושבים שביהדות האשה אינה חשובה לעומת הגויים שאצלם היא
חשובה מאוד. אך אם נבקש מהם להציג רשימה לכאן ולכאן, הם ישבו בלי הגה ולא
ידעו מה להשיב. אז נעשה את העבודה הזאת עבורם.

בדורות האחרונים היו כמה נשים מפורסמות. חלקן שחקניות קולנוע או זמרות או
דוגמניות, שאנו מתביישים להזכיר את שמן. היו גם ספורטאיות, שאף שזה הבל.
היו מלכות כמו אליזבט ראשונה או שניה ,או ויקטוריה, או קתרינה הגדולה,
ואיזו קיסרית סין, אינדירה גנדי, - שהן מועטות ולא כולן צדיקות. היתה
הפילוסופית סימון דה בובואר, אך יש הרבה לדון על דבריה ומעשיה. היו מדעניות
חשובות, כגון מרי קירי, מרגרט המילטון, - יישר כחן. היו נשות שלחמו בעד
הצדק, כיון רוזה פרקס, יישר כחה, או עסקו בחסד כגון אמא תרזה, פלורנס
נייטינגייל, קלרה ברטון, יישר כח גדול. אך כל אלה מועטות, ורק בדורות
האחרונים. אם נחפש יותר מוקדם, נמצא את ז'ן דארק, שבגדו בה,ובמצרים נפרטיטי
וחתשפסות, וגם קליאופטרה, שלא היתה צדיקה גדולה. ולא נזכיר את אמו של אותו
האיש שזינתה ורימתה את כולם שהיא נכנסה להריון מהאל.

הקיצור, הרשימה העתיקה דלה מאוד ולא מרשימה.

לעומת זאת, היו אצלנו שבע נביאות, וכידוע נביאה היא בדרגה של רוחניות
וקדושה לעילא ולעילא: שרה, מרים, דבורה, חנה, אביגיל, חולדה, אסתר. ומלבד
זאת ששים ריבוא נביאות ששמן לא ידוע (מגילה יד, א).

ועוד רשימה אדירה של נשים דגולות: רבקה, לאה, רחל, זלפה, בלהה, שרח בת אשר,
אסנת אשת יוסף, יוכבד, חמש בנות צלפחד,אשתו של און בן פלת, רחב אשת יהושע,
עכסה בת כלב, צללפוני אם שמשון, מיכל בת שאול, בת שבע, השונמית, האשה
האלמנה מצרפת, האשה החכמה מתקוע, יעל, ועוד ועוד, וששים ריבוא נשים צדקניות
במצרים.

אז ראו, מה בינינו לבינם.

- פורסם בשאילת שלמה 617


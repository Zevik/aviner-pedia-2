---
title: "תוכחה זהירה"
type: "מאמר"
---

## תוכחה זהירה

\[מ"ראש יהודי"\]

ודאי שאין צריך לומר, שלא להוכיח את הילד בנוכחות חבריו. בכך עוברים לא רק
על איסור הלבנת פני חברו סתם, אלא על איסור "המלבין פני חברו ברבים " –שהוא
חמור לאין-ערוך וכמוהו כשופך דמים (בבא מציעא נח ב). גם באונאת אשתו יש
המזלזלים. אומרים חז"ל: "לעולם יהא אדם זהיר באונאת אשתו, שדמעתה מצויה"
(שם נט א). גם בסתם בני-אדם יש להיזהר, קל וחומר באשתו, שאין לה חבר ומשענת
אלא אתה. לכן כאשר הדבר נצרך – יש להוכיח, להעיר, לומר, אבל בלא הלבנת
פנים, עקיצות והומור פוגעני. דבר זה נכון גם באופן כללי – לאו דווקא כלפי
הילדים. צריך יחס של כבוד. גם כאשר הילד מתחצף, אין צורך להשתיקו בצורה
בוטה: "חצוף!". לא משתיקים בחוסר נימוס מישהו בלתי-מנומס. לא מחנכיים לדרך
ארץ בגסות הרוח. זה תרתי דסתרי. זה כמו אדם הרוחץ לכלוך בלכלוך. יש לומר
לו: "כך לא מדברים. אני מתפלא עליך שאתה מדבר כך".

- 

נלקח משאילת שלמה 223


---
title: "הישורת האחרונה של מפלגת נעם (מאמר)"
type: "מאמר"
---

\[נכתב סביב הבחירות לכנסת ה-22\]

ש: כבוד הרב, אנו שבוע לפני הבחירות, בספרינט הסופי. מה הצפי? מפלגת נועם
תיכנס לכנסת?

ת: אנשים רבים עובדים במסירות נפש עצומה בשביל זה, וגם בכשרון עצום.
בינתיים יש הצלחה נפלאה, מעבר לכל המצופה.

ש: ואם בכל זאת יתברר שלא מגיעים לאחוז החסימה?

ת: אז בודאי יש לשמור את הדגל לבחירות הבאות. לא תמיד מצליחים. אבל לא
פטורים מלנסות, לעורר, להתריע.

ש: להתריע בפני מה?

ת: בפני הריסת המשפחה, שמשפחה זה אבא ואמא, וזה מה שבונה את האומה. וכן
הריסת האידיאלים, מה שנקרא פוסטמודרניזם, וגם אידיאלים הם שבונים את האומה.

ש: זה לא שינוי מדרך הרב קוק, שנתן אמון באומה, בגאולה, ולא נגד האומה?

ת: ודאי לא. אנו אוהבים את האומה, מאמינים באומה, לכן אנו מעוררים אותה שלא
תלך לכיוון הפוך מעם קדוש.

ש: האם הצבעה לנועם לא עלולה להחליש את הימין?

ת: הימין אינו סוף דבר ואחרית דבר. העיקר הוא עם נורמלי בארצו, ולא הריסת
הנורמה. והימין טרם הצליח למנוע אותו אסון של מחיקת יסודות חיינו, במשך
שנים רבות של שלטון. משל לויכוח אם ספינה צריכה לפנות ימינה או שמאלה, כאשר
יש בה חור גדול.

ש: אם הכוונה היא לנורמליות, אז למה לא יהיה חבר כנסת חילוני, הרי גם
חילונים הם נורמלים? דרך ארץ קדמה לתורה!

ת: ב"ה החילוניים הם נורמליים. דרך ארץ קדמה לתורה, כלומר הקדמה לתורה,
ואכן יש להתקדם מדרך ארץ לתורה, אם לא, גם דרך ארץ יפול.

ש: ולמה ההתנגדות לנשים במפלגה? הן מבינות פחות מגברים?

ת: הן מבינות יותר! ודאי! לכן אשתו כגופו. כאשר איש נמצא בכסנת, אשתו נמצאת
איתו. אשתי זה אני ואני זה אשתי.

ש: אשאל בכיוון הפוך: יש רבנים שכן קוראים לבחור בעד הימין.

ת: כן. רבנים גדולים וחשובים. לפעמים יש מחלוקות בין רבנים, כמובן מתוך
כבוד ואהבה.

ש: אז במצב כזה, מה עושים היהודים המאמינים?

ת: כלל גדול: אחרי רבים להטות. הולכים אחרי הרוב, רוב מנין ורוב חכמה.

ש: ומי שלא מצליח להחליט איפה הרוב?

ת: אז יעשה כרצונו. כדברי חז"ל, שבהתחלה הרוצה לעשות כבית הלל, עושה, הרוצה
לעשות כבית שמאי, עושה.

ש: מפלגת נועם ספגה ביקורת מכיוונים שונים.

ת: ודאי. כל מי שאומר משהו חשוב ואחראי, קמים לו מתנגדים. מי שלא אומר
כלום, כולם מסכימים איתו. אכן לנועם יש מסר חמור, שיש אסון לגבי משפחה
וגיור, רבנות ראשית ושבת, צה"ל וחינוך. יש לנו אחריות עצומה לילדים שלנו,
לדורות הבאים.

אבל יש הרבה יותר אנשים שמודים שנועם מדברת אמת, ושמחים לשמוע, ומכירים
תודה שמשמיעים. גם לאומייים-דתיים, גם חרדים, גם מסורתים וגם חילונים. ב"ה.
עם קדוש וטהור.

ש: כבוד הרב, אתה כהן, במה אתה מברך את עמנו לקראת הבחירות?

ת: שנמשיך בדרכו של מרן הרב קוק: אהבת ישראל, אמונה בעם ישראל, ומתוך כל
הצלתו מעקירת נשמה. ב"ה, עתה ד' פתח לנו פתח לפעול. ואנו נמשיך לבנות את
ארצנו ולהבנות בה במפלאות ד' על עמו.

- פורסם בשאילת שלמה 616


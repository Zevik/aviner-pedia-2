---
title: "בזבוז אוכל למול עוני ורעב (מאמר)"
type: "מאמר"
---

ש: קראתי שעל פי נתוני האו"ם יש בעולם שמונה מאות מיליון אנשים רעבים ושבכל
יום מתים מרעב שלושים אלף. אז איך אנו אומרים בברכת המזון: הזן את העולם
כולו בטובו בחן בחסד וברחמים הוא נותן לחם לכל בשר?

ת: בעולם יש די מזון, בחסדי ד' עלינו, הבעיה היא שהוא אינו מגיע לרעבים,
אלא חלק גדול נזרק לפח. זו שערוריה שאין כמותה.

ש: אולי רק כמויות קטנות נזרקות, ולא תפתורנה את הבעיה?

ת: לצערנו, אלו כמויות גדולות מאוד. 3.6 מיליון ק"ג ליום, כלומר 1.3
מיליארד ק"ג לשנה. זה מספיק כדי להאכיל 2 מיליארד אנשים ולא רק שמונה מאות
מיליון.

ש: מי זורק?

ת: בכל השלבים של היצור והצריכה.

א. בשדה ובמטעים. לא מדובר במזון רקוב, אלא במזון טוב לאכילה, אך אינו יפה
למראה, לכן אינו נקטף. שקר החן והבל היופי.

ב. ברשתות השיווק, משליכים לפח פירות בשלים מידי, או אריזות קצת פגומות.

ג. הצרכן משליך מזון שנשאר בצלחת, או בכלי הגשה, או אפילו באריזה על אף שלא
פג תוקפו.

ש: אפשר לקבל מספרים?

ת: יש בנשונל ג'אוגרפיק:

מוצרי חלב: 17%

בשר ועוף: 21%

גרעינים וקטניות: 29%

דגים: 35%

פירות וירקות: 46%

ירקות שורש, תפוחי אדמה, גזר, סלק, צנון: 46%

ש: ובסיכום?

ת: בל תשחית.

- פורסם בשאילת שלמה 527


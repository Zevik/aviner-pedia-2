---
title: "מה בעצם הוא רוצה לומר?"
type: "מאמר"
---

## מה בעצם הוא רוצה לומר?

\[מ"ראש יהודי"\]

הזכרנו – אין זה נכון שילדים אינם מתבטאים. הם מדברים מבוקר עד ערב, אלא
אינם חושפים רגשות. הוא מספר הרבה על עצמו דברים משמחים, ולפעמים דברים
קשים. הוא מדבר, אך כאמור, אינו חושף את רגשותיו.

\- "איבדתי את המימייה שלי".

\- "טוב, אקנה לך מימייה חדשה. אתה אומר לי את זה כי אתה רוצה שאקנה לך
מימיה חדשה"?

\- "לא. לא".

זה לא מה שרצה לומר לי. ננסה עוד:

\- "אתה עצוב כי איבדת מימייה"?

\- "לא".

\- "אתה מעוצבן כי תמיד היתה לך מימייה ועכשיו אין"?

\- "כן".

הוא מדבר אלינו, אבל לא נפתח! ומתי ייפתח? כשיהיה סמוך ובטוח שאנחנו
מבינים. אם איננו מבינים אותו, לשם מה לדבר? לכן הוא שולח בלון ניסוי:
"איבדתי את המימייה". ואתה מגיב: "אקנה לך מימייה חדשה". לא, זה לא מה
שהתכוון.

הבעל חוזר הביתה: "הזמנתי חבר לישון".

`- "איפה הוא יישן"?`

\- "בחדר אורחים".

\- "שכחת שהחלון שבור"?...

ויכוח ארוך".

"את רוצה לומר שאין מקום להזמין אורח"?

\- "לא זה מה שרציתי לומר".

\- "את רוצה לומר שהזמנתי אורח בלי לשאול אותך"?

כן, זה מה שהיא רצתה לומר! זו לא הבעיה הטכנית. אם רוצים, ניתן לדחוס בבית
חצי גדוד. זה מה שהיא רצתה לומר. "אז תאמרי ישר". היא חוששת לומר ישר. אם
היא תאמר ישר, הוא יענה: "וכשאת מזמינה, את שואלת אותי? למה אני צריך לשאול
אותך?... טוב, אם אינך רוצה, אני לא מזמין אותו יותר...". שיחה לא טובה ולא
פורייה. חוסר-תקשורת.

- פורסם בשאילת שלמה 321


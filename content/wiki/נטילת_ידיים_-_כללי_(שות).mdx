---
title: "נטילת ידיים - כללי (שו\"ת)"
type: "שו\"ת"
---

\[מקורות ע"י הרב מרדכי ציון\]

**שימוש במי נטילה**

ש: האם מותר להשתמש במי נטילה להשקות עציצים?

ת: מי נטילת שחרית אסורים. שו"ע או"ח ד ט. אבל נטילת סעודה או בית הכסא
מותרים. וכן עיין חוות יאיר שהסיבה היא שלא ייכשלו בהם בני אדם, לכן לפני
בהמתו מותר. וכן במשנה ברורה שישפוך בעפר בו ייספג. לכן אם באותו עציץ, לא
ייכשלו בני אדם במים אלו, מותר.

**ג'ל לנטילת ידיים**

ש: האם מותר להשתמש בג'ל חיטוי במקום מים לנטילת ידיים?

ת: לא. רק למים אחרונים (עי' שו"ע או"ח ד א. מ"ב סק"ה).

**נטילת ידיים ללובש כפפות**

ש: אדם שיש לו פצעים בידיים, ואסור לו להרטיבן – אם ילבש כפפות, האם יהיה
פטור מנטילה אחרי צרכיו?

ת: פטור הן אחרי קטנים והן אחרי גדולים. שו"ע או"ח ז ב. ערה"ש שם ז ג.

**נטילת ידים לתינוק**

ש: האם צריך ליטול ידים לתינוק בן חודשיים?

ת: לא. רק מגיל חינוך. שו"ע הגר"ז (סו"ס ד).


---
title: "ילד, אל תתן שיפגעו בך (מאמר)"
type: "מאמר"
---

ילד, אם פגעו בך, בבית ספר או ברחוב, התלונן. ספר לאדם שאתה נותן בו אימון:
מורה, אבא, אמא, אח גדול, רב, או אחרים.

אתה לא לבד. ילד אחד מתוך שנים חווה אלימות פנים אל פנים. יש הרבה דרכים
לפגוע בילד או להטריד ילד: עלבון, החרמה, הערה לא נעימה, צילום שלא
בידיעתך, ציון פרט פיזי שלך כגון אף ארוך.

זה לא משנה אם הפוגע הוא מבוגר או ילד אחר. התלונן. גם אם אתה מפחד
להתלונן, בכל זאת התגבר ועשה זאת. זה כדי להציל עצמך שלא יעשו לך יותר, וכן
שלא יעשו לילדים אחרים.

גם אם אתה קרבן לפגיעה, וגם אם אתה עד שפגעו בילד אחר – תדווח.

זה לא לשון הרע, זה לשון הטוב, זה מצוה.

יש גם קוי סיוע טלפוניים שאפשר להתלונן.

גם על לעג, גם על איום, גם על מכות. גם כדי לצער אותך, גם כדי להשיג משהו
ממך.

בית ספר צריך להיות מקום נעים, ולא מקום שמציקים בו, School Bullying. רחוב
אמור להיות מקום שקט, ולא מקום בו מטרידים, Street Harassment.

גם אל תסכים להטרדה באינטרנט או בריונות רשת או בריונות מקוונת או בריונות
קיברנטית, Cyber-Bullying. זה עוד יותר גרוע מאשר פגיעה פנים אל פנים, כי
המטריד אנונימי, אך הוא גורם נזקים, גורם סבל, עושה ממך צחוק. זה גם בחשיפה
רחבה. גם אינך יכול להתגונן. מי שעושה זאת, הוא פחדן עלוב מגעיל.

וכמובן גם אתה, לפני שאתה פונה למישהו באינטרנט או מפרסם על מישהו
באינטרנט, או בסמרטפון, חשוב היטב אם אינך משמיץ, מטריד, מביך, מפחיד. הכי
פשוט: חשוב איך היית מרגיש במקומו. מה ששנאוי עליך, אל תעשה לאחרים.

זה לא משנה אם אתה עושה זאת בגלל שעמעום, או כעס, או נקמה, או קנאה, או
תסכול. אסור. ילד אחד מתוך ארבע חווה אלימות רשת. אוי ואבוי.

לסיכום, כל מי שפוגע בך בכל דרך, אל תשמור בפנים. ספר למישהו. וכמובן, אתה,
אל תפגע באף אחד.

ואהבת לרעך כמוך.

- פורסם בשאילת שלמה 577


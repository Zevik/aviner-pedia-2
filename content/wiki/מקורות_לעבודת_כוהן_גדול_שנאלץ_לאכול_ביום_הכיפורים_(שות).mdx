---
title: "מקורות ל\"עבודת כוהן גדול שנאלץ לאכול ביום הכיפורים\" (שו\"ת)"
type: "שו\"ת"
---

\[מקורות ע"י הרב מרדכי ציון\]

הגר"א נבנצל כתב לי: "לענ"ד כן". הגר"ח קנייבסקי כתב לי: "לא". הג"ר יעקב
אריאל, רב העיר רמת גן, כתב לי: "לכאורה כן. אך לא נראה מתאים שכוהן שאינו
מתענה, גם אם בהיתר, יכפר על עם ישראל". הגרז"נ גולדברג כתב לי: "מסברה
נראה שיכול לעשות עבודה אף שאוכל מפני פקוח נפש. יש קצת ראיה לכך ממה שאמרו
שממנים לו סגן שמא יטמא הכוהן הגדול ולא הזכירו מקרה של שמא יאחזנו בולמוס
ויאכל. קצת ראיה נוספת יש מהאיש העיתי ההולך עם השעיר לעזאזל למדבר שאכן
מפורש ברמב"ם פ"ג מיו"כ ועיין בתפארת ישראל יומא פ"ו יומא בועז א שביאר
שהיה מותר לאיש עיתי לאכול ביוה"כ גם באופן שאיש אחר יכול ללכת ולא היה
צריך לאכול ביו"כ, ומ"מ כדי לקיים מצוות שילוח התירו לו לאכול, וא"כ פשוט
שכך הדין בכוהן גדול". והשיב הגרי"ש אלישיב: מותר, אף שמובאת ברמב"ם הלשון
צום. עיין בהקדמה שהרב דן בזה עם נכדו במוצאי יוה"כ \[תש"ע\] והסיק הרב
שכשר לעבודה. אמנם אסור לאדם שלא התענה להיות שליח ציבור בתפילות יוה"כ אבל
זה בגלל זלזול בכבוד הציבור (ס' וישמע משה עמ' ז, קצט). והוסיף בהערה
(רעב): הג"ר שמאי קהת גראס בעל 'שבט הקהתי', שבש"צ הרי אפשר למצא אחר, וע"כ
הוי זלזול בכבוד הציבור, משא"כ בכוהן גדול שיש רק כוהן גדול אחד (אמנם יש
סגן כוהן גדול).


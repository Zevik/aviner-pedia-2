---
title: "שו\"ת אודות הרב אבינר ועמדותיו (מאמר)"
type: "אישים (מאמרים)"
---

\[כתב: הרב מרדכי ציון\]

**ת"ז**

נשוי לרבנית שפרה ואב ל-9 ונכדים רבים.

נולד בצרפת הכבושה בשנת תש"ג.

רכש השכלה גבוהה במתמטיקה וקיבל תואר מהנדס אלקטרוניקה.

עלה לישראל בשנת תשכ"ו, ולמד בישיבת מרכז הרב, שם היה מתלמידיו של רבנו הרב
צבי יהודה. אחר כך למד בישיבת מתנחלי חברון.

שירת בצה"ל בדרגת סגן.

היה רבה של קיבוץ לביא בגליל, של מושב קשת ברמת הגולן ושל ישוב בית אל.

ובמשך כ-40 שנה, ראש ישיבת עטרת ירושלים בלב ליבה של העיר העתיקה.

הרב אבינר הוציא כ-175 ספרים במספר שפות ובתחומים מגוונים, ואלפי שיעוריו
ותשובות מגיעים להמוני

בית ישראל בקלטות, בדיסקים, ברדיו, באינטרנט וכמובן בסמ"ס.

**טוויטר**

`דרך קצרה להביא ברכה (חשבון טוויטר של הרב: `[`https://twitter.com/RavAviner`](https://twitter.com/RavAviner)`).`  

**חרד"לים**

כל עם ישראל חרד"לים בנשמתם.

**הרב רפי פרץ**

תלמיד חכם צדיק מסור לעם ישראל

**מפלגה חדשה בברכת הרב טאו**

אם הוא בירך, הוא יודע טוב מאד מה הוא עושה.

**ממשלת אחדות**

זו ברכה גדולה. ומי כעמך ישראל גוי אחד בארץ.

**תכלית הנשים בעולם**

כמו חוה אמנו: אם כל חי.

**פמיניזם**

טוב אם הוא כדי לרומם את מעמדן של הנשים.

**צניעות**

כחם הגדול של הנשים כמו שלימוד תורה הוא כחם הגדול של הגברים. הגר"א.

**צניעות לגברים**

חובה ,שהרי ד' מלא כל הארץ כבודו. קצשו"ע ג א.

**נשים בפוליטיקה**

לא לפי רמב"ם הלכות מלכים פרק א ומרן הרב קוק מאמרי הראיה 189.

**תמיכה בבית היהודי בעבר כשהייתה שם אשה**

זה מה שנקרא הרע במיעוטו, לעומת שאר מפלגות, או בלשון הפוסקים: להציל מה
שאפשר להציל.

**אולטימטום לבנט**

לא היה ולא נברא ואפילו משל לא היה.

**הפגנות האתיופים**

הן מאוד מובנות. יש כלפיהן גזענות, בגלל צבע עורם. זו עובדה שאי אפשר
להכחיש. הגזענים שוכחים שלנשמה אין צבע. האתיופים הם יהודים אהובים
ומוערכים כמו כולם. כגון אלו שבישיבתנו. ובמיוחד זה שהתחתן עם נכדתי. כמובן
אסור אלימות.

**תחבורה ציבורית בשבת**

אין כפיה דתית לפרט בביתו, אבל בודאי שצריך שמירת שבת ממלכתית. השבת היא
נכס לאומי קדוש.

**מצלמות בגני ילדים**

ב"ה נדיר מאוד שיש תקלות בגנים, אך יש להגן על ילדינו גם מדבר נדיר.

**מחאת ההורים נגד הגננת המתעללת**

בודאי חשוב, אך להיזהר מהכללות. כמעט כל הגננות הן אמהיות ומסורות.

**חופש הגדול**

מלבד קצת מנוחה ואיוורור, יש להקדישו לעשיית חסד וללימוד תורה.

**בג"צ**

בינתיים עד שיתקיים והשיבה שופטינו כבראשונה.

**צבא או שירות לאומי?**

כל גדולי ישראל שללו שירות צבאי לבנות. אך גם שירות לאומי יש לוודא בכל
מקום אם יש אישור של רב.

**חיילים דתיים**

כל יהודי חייב בצבא, קל וחומר יהודי דתי, כי זה חלק מן התורה.

**הציונות הדתית**

בספר אורות: באמת, כל מי שלאומי הוא דתי, וכל מי שהוא דתי הוא לאומי.

**הציונות החילונית**

בתוכה גנוזה דבקות בד'. ספר אורות.

**מוסד**

מסירות נפש גדולה למען האומה.

**צרפת**

הרבה עליה ביחס למדינות אחרות, אך סך הכל, כל הגולה היא אסון נורא, ד'
ירחם.

**טראמפ**

עשה גם דברים טובים, אך לא לסמוך עליו.

**הר הבית**

עוד לא.

**מרן הרב קוק**

מורנו ורבנו. הוא לא היה רק גדול הדור, אלא, כהגדרת רבנו הרב צבי יהודה,
מורה הדור והדורות. אמר רב גדול : מסופקני אם יקום גדול כמותו עד ימות
המשיח. מרן הרב היה גדול הדור והדורות של תחיית האומה.

**רבינו הרב צבי יהודה**

שליח אלהי מיוחד לתחיית הקודש במדינתנו.

**הרב אלישע אבינר**

אמנם אחי הוא קטן קומה הוא באמת גדול, ובדברים רבים, גדול ממני . תלמיד חכם
גדול, בעל מידות טובות גדול, ובעל לב טוב גדול. גם אחי גם ידידי.

**בית אל**

ישוב יקר כמו שאר הישובים וביש"ע ובכל מלוא רוחב הארץ.

**ישיבת עטרת ירושלים**

ישיבה יקרה כמו שאר הישיבות בירושלים ובכל מלוא רוחב הארץ. ביתי השני במשך
ארבעים שנה. גם מסירות נפש של התיישבות בלב ליבה של ירושלים.

**הקיבוץ הדתי**

מקום יקר של יראת שמים,עבודת כפים, צדק ואחוה.

**הרבנות הראשית**

התורה במובן הממלכתי.

**הדתה**

אין לכפות על הפרט אלא לרוממו על ידי לימוד אמונה.

**ריבונות ביהודה ושומרון**

הם חלק מארצנו לעד ולנצח ואין מה לדון.

**2 מדינות ל-2 עמים**

הבריטים כבר חלקו ארצנו ונתנו חלק לירדן, ואנו מאמינים שזה יתוקן בעתיד.

**מחאת יוצאי אתיופיה**

לצערנו יש גזענות כלפיהם ויש לתקן.

**חסימת כבישים**

זה מותר אם יש אישור המשטרה.

**גזענות**

אנו אוהבים אם כל המין האנושי, אך את עם ישראל אנו אוהבים יותר.

**תקשורת**

התקשורת צריכה לעמוד מדרגה מעל הציבור ולרומם אותו.

**שו"ת ס.מ.ס.**

מביא ברכה לאנשים רבים.

**טלפון חכם**

גורם נזקים נוראים למין האנושי.

**תוכנית השלום החדשה של טראמפ**

בועידת מדריד, רה"מ שמיר אמר: אינינו מוותרים על שום חלק של ארץ ישראל. –
למה? - ככה! על זה נאמר: "אשרי העם שככה לו". משל לאדם האומר לחברו: למה
אינך רוצה לתת לי את אשתך למתנה יום א' שבוע? - ככה! הוא חייב הסברים?! היא
שלו! כך א"י היא שלנו!

**חזרה בשאלה**

יש להסביר באומה מושגים גבוהים באמונה בשפה מובנת לכל.

**מכינות קדם צבאיות**

מביאות ברכה גדולה לצעירים רבים.

**הרב מרדכי ציון**

עוזר לי רבות במלאכת הקודש להפיץ את התורה. דבריו מצויינים בראשי תיבות
מ"צ.

**דברים שלא ידעתם על הרב**

\[רשם תלמידו הרב מרדכי ציון\]

בגיל 6 התחיל כיתה ג' כי לא היו כיתות א-ב בבית ספר היהודי, ואימו התעקשה
שהוא ילמד רק שם.

אחרי שהיה בר מצוה, היתה קשה לו פריסת האצבעות לברכת כהנים, אז חיבר את
אצבעותיו בציציותיו.

הרב יחזקאל אברמסקי, בעל חזון יחזקאל, היה המסדר קידושין בחתונתו, ורבנו
הרב צבי יהודה בירך ברכה.

כאברך, לא רצה לקבל מילגה, אז לימד מתמטיקה בישיבה לצעירים ובנתיב מאיר,
ובין תלמידיו היה הרב יוסף קלנר (מתמטיקה: אהבת נעוריו של הרב).

הרב חגג פסח במלון פארק בחברון בפסח הראשון אחרי מלחמת ששת הימים עם הקבוצה
ובראשם הרב משה לוינגר.

השתתף במלחמות ששת הימים ויום כיפור והגיע לדרגת סגן.

בהתחלה, כששימש כרב בקיבוץ לביא, עבד חצי יום בעבודה חקלאית.

כשביקר בטהרן עבור המוסד, עיגל את זקנו כמתכונת הזקנים של חסידי האייתולות
(ולא גילח כפי שיש מספרים).

כשילד מגיע לרב לעשות חלאקה, הוא נותן לו בובה שלא ייבהל.

הספרים של הרב תורגמו בהרבה שפות: אנגלית, צרפתית, רוסית, פורטוגזית,
ספרדית, גרמנית. אך רק כשספר תורגם לשפה אחת, הרב היה נרגש: ברייל!

הרב מתפלל במבטא אשכנזי-גליצאי.

בבאר שבע, יש רחוב 'טל חרמון' לכבוד הרב.

- פורסם בשאילת שלמה 607

==

==

<a href="קטוגריה:_מאמר" class="wikilink" title="קטוגריה: מאמר">קטוגריה:
מאמר</a>


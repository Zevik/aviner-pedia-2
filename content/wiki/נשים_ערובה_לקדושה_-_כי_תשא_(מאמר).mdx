---
title: "נשים ערובה לקדושה - כי תשא (מאמר)"
type: "מאמר"
---

**פרשת כי תשא: הנשים ערובה לקדושה**

`[עריכה: יוסף אברמסון]`  

אנו רואים בפרשתנו הערה חשובה כי הנשים לא חטאו בחטא העגל. זה גם אחד
ההסברים מדוע אהרון הכהן אמר "פרקו נזמי הזהב אשר באזני נשיכם" (שמות לב ב)
כי ידע כי הנשים לא יתנו. כל החטאים הגדולים במדבר, המרגלים, העגל ועוד
הנשים לא חטאו. הנשים הן הערובה לקדושה הפנימית של האומה. לגברים יש יתרון
אחר, הדחף, היוזמה, המלחמה. אלו מעלות גדולות מאוד אבל יש בזה גם את הסכנות
של להב החרב המתהפכת. הרב צבי יהודה זצ"ל לימד אותנו כי האשה יותר אלוקית,
הטבע שלה יותר טהור, יותר שלם ויותר מותאם לרצון ד'. גם הרב קוק בסידורו
כותב על ברכת "שעשני כרצונו" כי היא יותר כרצון ד'. האם זה אומר כי האיש
הוא פחות רצון ד'? אלא הוא חייב להיות כרצון ד' רק שהוא זקוק לעמל גדול
להגיע לכך. האשה צריכה פחות לעמול, כדברי המהר"ל שהנוטה אל הדבר בנקל
ישיגהו (דרוש על התורה).

- 

דף תקלה - יא אדר תשע"ח


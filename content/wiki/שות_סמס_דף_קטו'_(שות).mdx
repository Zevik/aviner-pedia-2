---
title: "שו\"ת סמס דף קטו' (שו\"ת)"
type: "מאמר"
---

**אירועים בספירת העומר**

ש: האם מותר ללכת להצגה?

ת: אם היא רצינית. וכמובן בתנאי שהיא כשרה וצנועה ככל השנה.

ש: מותר לחגוג יום הולדת עם שירים שמחים?

ת: כן בלי מוסיקה.

ש: מותר לראות סרט?

ת: בתנאי שהוא רציני וכמובן בתנאי שהוא כשר וצנוע ככל השנה.

ש: מותר לחגוג אירוסין?

ת: כן, בלי מוסיקה, ריקודים ומחולות.

ש: מותר לשיר בסעודת מצוה?

ת: כן. ויש שמתירים רק שירי קודש עם מנגינה רצינית. פס"ת תצג ד.

ש: בסעודת מצוה כגון ברית מילה, פדיון הבן, בר-מצוה, בת-מצוה, הכנסת ספר
תורה וסיום מסכת, האם מותר לנגן ולרקוד?

ת: יש אוסרים ויש מתירים. פס"ת תצג ה.

ש: ומה הדין אם חגיגת הבר-מצוה אינה בזמנה?

ת: כנ"ל. שם.

ש: ומה הדין בסעודת שידוכין או אירוסין?

ת: אינה סעודת מצוה. ואין היתר. שם.

ש: סעודת מגבית של צדקה וחסד?

ת: זו אמנם מצוה אבל לא גדר של סעודת מצוה, לכן אין היתר. שם.

ש: שבע ברכות?

ת: מותר. שם.

ש: זבד הבת?

ת: אינה סעודת מצוה. אין היתר.

ש: חנוכת הבית?

ת: לא סעודת מצוה.

ש: מותר לראות סרט תעודי על השואה?

ת: כן.

ש: מסיבת יומולדת בבית קפה מותרת?

ת: בלי מוסיקה וריקודים.

ש: האם מותר לי להיות מלצרית בחתונה?

ת: אם זה בזמן שמותר להתחתן, אז אין שאלה. אם זה זמן אסור, בכל זאת מותר,
כי כיון שמתחתן, מצוה לשמחו. זאת ועוד, מעיקר הדין מי שלא קיים פריה ורביה
מותר להתחתן אז.

**נר נשמה**

ש: מה יותר חשוב, לשים נר על קבר של חייל שאין לו קרובים או ללמוד תורה?

ת: ללמוד תורה לעילוי נשמתו.

**מוסיקה מרדיו דתי**

ש: האם מותר בספירת העומר לשמוע מוסיקה מרדיו דתי?

ת: לא.

**מספרה**

ש: האם מותר להסתפר בעומר כשמותר במספרה שהיתה פתוחה בעומר בזמן אסור?

ת: כן. אין לנו קשר עם חטאו.

**חתונה**

ש: מי שמוזמן לחתונה בזמן איסור לו ומותר לחתן ולכלה, מותר?

ת: כן. זה יום טוב שלהם ומצוה לשמחם (שו"ת אגרות משה או"ח א קנט – רשם
מ"צ).

**ריקודים בעומר**

ש: האם מותר לרקוד בשמיעת שירים ווקאליים?

ת: לא. גם בלי שום שירה אסור.

ש: אשה יכולה ללכת לחוג קבוע של ריקודי עם?

ת: לא.

ש: מותר לי להשתתף בריקודי עם בשביל הנאה ובשביל בריאות ושחרור הנפש?

ת: רק אם זה צורך רפואי מובהק.

**שמן זית**

ש: השותה שמן זית, מה מברך?

ת: אינו מברך. שו"ע או"ח רב צ. מ"ב כו. פסקי תשובות יא.

**שידוך**

ש: התפללתי על שידוך מסויים ובסוף היא התארסה עם אחר. כיצד אתגבר?

ת: אם כך ד' סידר, סימן שזה לטובתך.

**דיג**

ש: האם לדוג בשביל התענוג ולא מפני שצריך דגים לאכילה?

ת: אכזריות (שו"ת נודע ביהודה תנינא יו"ד י – רשם מ"צ).

**ספירת העומר ביום ראשון**

ש: מה הדין כשספירת העומר מתחילה ביום א' בשבוע ואדם הזכיר שהיום יום ראשון
של השבוע לפני שספר, האם מותר לו לספור בברכה?

ת: כן. ראשון בשבוע אין פירושו יום אחד לעומר. פסקי שמועות ל.

**ל"ג בעומר**

ש: אם בליל ל"ג בעומר אדם אומר "היום ל"ג בעומר", האם מותר להם אח"כ לספור
בברכה?

ת: יש אומרים שטוב להיזהר כי ספירת האומר מועיל בכל לשון (לוח א"י של
הגרי"מ טוקצינסקי. שו"ת תשובות והנהגות א שיא – רשם מ"צ). בדיעבד יש לספור
בלי ברכה או לצאת ע"י אחר (שו"ת משנת יוסף ז צג. וישמע משה קסט בשם הגרי"ש
אלישיב – רשם מ"צ).

**יום אחרון בעומר**

ש: מה הדין אם ביום האחרון בעומר אמר היום יום האחרון במקום לומר את מנין
הימים, האם יצא ידי חובתו?

ת: לא יצא ידי חובתו, כי לא הזכיר כלל מספר הימים אלא רק אמר כמה עוד ימים
יש לו לספור. פסקי שמועות כז-כט.

**תספורת בעומר**

ש: יש לי שער ארוך מעבר למותר על פי ההלכה, האם מותר לי להסתפר?

ת: כן. כי שער ארוך הוא יותר חמור. א. בעית חציצה בתפילין וברכה לבטלה. ב.
חוקות הגויים משום שחץ. ג. לא ילבש של טיפול וטיפוח יופי הגוף (שו"ת שאילת
שלמה א כג – רשם מ"צ).

ש: האם ילדים מותרים להסתפר?

ת: משהגיעו לגיל חינוך, כיתה א, אסור, אלא אם כן יש צורך מיוחד. פס"ת תצג
ז.

ש: וילדים קטנים מגיל שלוש?

ת: יש שנהגו להחמיר אבל יש להתיר. עיין פס"ת שם ז. טו.

ש: אני מופיע בטכס יום הזכרון ואיני רוצה להיראות לא מכובד. המותר לי
להסתפר?

ת: לא. באותו זמן, זה מה שמכובד.

ש: האם מותר לאשה להסתפר?

ת: רק אם נצרך. פס"ת תצג ז (שו"ת אגרות משה יו"ד ב קלז – רשם מ"צ).

**מוסיקה בספירת העומר – חלק ב**

ש: מותר לשמוע רשמקול או מרדיו?

ת: אסור. אין הבדל. פס"ת תצג ד.

ש: מותר לשיר בפה בלי מוסיקה?

ת: יש מחמירים אבל מותר. שם.

ש: מוסיקה ווקאלית, כלומר חיקוי של מוסיקה על ידי שירה היא מותרת?

ת: יש אוסרים (פסקי שמועות נד – רשם מ"צ) אבל אפשר להתיר. עיין שם.

ש: מותר להתאמן בחדר כושר בו יש מוסיקה?

ת: כן. הנאה שבאה לו לאדם בל כרחו. פסחים כה.

ש: מותר לשמוע קלטת תהילים עם מוסיקה?

ת: לא. בלי מוסיקה. אדרבה תהילים צריכים להוסיף יראת שמים.

ש: האם מותר לשמוע מוסיקה לכבוד שבת?

ת: לא. אדרבה קרבת השבת צריכה להוסיף יראת שמים.

ש: מותר לשיר בפה שירי קודש?

ת: כן. שו"ע תקס.

ש: ושירי חול?

ת: יש אוסרים אבל יש להתיר. פס"ת תצג ד.

ש: האם מותר לנגן כדי ללמוד להשתמש בכלי?

ת: אם זה לפרנסה כן. אג"מ או"ח ג פז. אם זה לתענוג, לא, שהרי אין זה דחוף
ואפשר לחכות כמה שבועות. פס"ת תצג ד.

ש: האם מותר לשיר ולנגן כדי להכין לצורך נישואים אחרי זמן הספירה?

ת: לא. שם.

ש: וילדים קטנים להכין מסיבה?

ת: מותר. שם.

ש: מותר להשמיע מוסיקה בגן ילדים?

ת: כן. ויש אוסרים. פס"ת שם (פסקי שמועות נב-נג – רשם מ"צ).

ש: ובכיתה א?

ת: לא. הם הגיעו לגיל חינוך (שו"ת אגרות משה או"ח ד כא אות ד – רשם מ"צ).

ש: אני רופא שיניים ויש מטופלים עם חרדה גדולה שמוסיקה מרגיעה אותם, מותר?

ת: כן. זה צורך רפואי.

ש: אני עובדת בנקיון ושמיעת מוסיקה מדרבנת אותי. יש היתר?

ת: לא.

ש: האם אפשר לשמוע גם מוסיקה ווקאלית מרעישה וקצבית?

ת: לא.

==

==


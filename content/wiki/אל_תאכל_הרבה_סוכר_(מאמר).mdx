---
title: "אל תאכל הרבה סוכר (מאמר)"
type: "מאמר"
---

כתב רבנו הגדול הרמב"ם שמצוה מן התורה לאכול מזון בריא. הרי כתוב בתורה
"והלכת בדרכיו" (דברים כח ט). "ומצווין אנו ללכת בדרכים האלו" (הלכות דעות
א ה). ובין השאר: "היות בריא ושלם מדרכי השם הוא" (שם ד א). "לפיכך צריך
להרחיק אדם עצמו מדברים המאבדים את הגוף ולהנהיג עצמו בדברים המברים
והמחלימים" (שם).

לכן, יש להימנע מאכילת מזון לא בריא, ובין השאר סוכר. ודאי, יש הרבה מזון
לא בריא, לצערנו, ומכולם יש להימנע, אך אחד מרכזי הוא הסוכר, שגורם לצרות
רבות: השמנת יתר, סוכרת מסוג 2, מחלות לב וכלי דם ועוד.

כמובן שהגוף זקוק לסוכר, אך הוא נמצא באופן טבעי בפירות, ירקות, מוצרי חלב
ועוד, ואין צורך להוסיף אותו באופן מלאכותי.

לצערנו, הוא נמצא בכמעט כל מזון מעובד: דגני בוקר, משקאות מתוקים, חטיפי
דגנים, עוגות, עוגיות ועוד. למשל כוס משקה ממותק מכיל 4.5 כפיות סוכר,
כלומר לשנה 8 ק"ג. ארגוני בריאות ממליצים לא לצרוך יותר מ-10-5 כפיות סוכר
ליום.

גם פירות מכילים סוכר רב, לכן אין להפריז באכילתם.אגב, כוס מיץ תפוזים טבעי
מכיל חמישה תפוזים. וכן כוס מיץ תפוחים טבעי.

ברור שמותר לאכול מתוק, אך העיקר הוא לא להגזים.

אגב, גם מסוכר חום, יש להימנע, ההבדל בינו לבין סוכר לבן זניח. וכן הוא
בכמעט כל הממתיקים הטבעים.

הבעיה היא שהטעם המתוק מאוד מושך, מאוד ממכר וקשה לעמוד נגדו. אין ברירה:
יש להיות גיבור. וכאשר אדם מתגבר, עם הזמן, המשיכה הולכת ופוחתת.

הבעיה החמורה היא אצל ילדינו המתוקים שאוהבים לאכול מתוק, וקשה לעמוד נגדם
כאשר הם מתחננים לדבר מתוק. לכן יש להוציא מזונות אלה לגמרי מן הבית,
ולהרגיל את ילדים למזון בריא מגיל צעיר.

ד' ישמרנו מן הסם הלבן, התוסף המרושע, הממתיק הרעיל.

"הוא ששלמה אמר בחכמתו: שומר פיו ולשונו, שומר מצרות נפשו" (משלי כא כג.
רמב"ם שם טו).

- פורסם בשאילת שלמה 526


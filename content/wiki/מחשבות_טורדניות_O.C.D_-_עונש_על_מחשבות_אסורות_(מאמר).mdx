---
title: "מחשבות טורדניות O.C.D - עונש על מחשבות אסורות (מאמר)"
type: "מאמר"
---

**שאלה: כמה פעמים ביום תוקפות אותי מחשבות טורדניות, מחשבות רעות של בוז
וקללה, על רבנים גדולים, החיים איתנו ומשנים עברו, וזה גורם לי צער נורא,
יסורי מצפון מאוד קשים. זה גם קורא בזמן התפילה ובזמן הלימוד. אני מאוד
מפחדת, שאענש על כך. האמנם?**

תשובה: אין אלו מחשבות שלך ואין לך שום אחריות, זה כאילו את בבית-הסוהר עם
חברה, שכל הזמן מגדפת רבנים, ואינך יכולה למנוע ממנה. ופה החברה היא בפנים.
אין לך שום אשמה, אדרבה, כיון שאת מאוד סובלת לשמוע דברים אלה, יש לך שכר.
לכן, אין להילחם נגד מחשבות אלה, אלא להתעלם מהן, ולהמשיך לתפקד, אם
הולכות, הולכות, אם ממשיכות, שתמשכנה, אין זה נוגע לך.

או משל אחר, יש לך איזה תקליט שרוט שנתקע לך בפנים, אך אין זו אשמתך, אין
זה קול שלך, לא לשים לב כלל. או משל אחר, אדם נמצא באיזור בו יש מואזין
שצועק בקולי קולות, אין זו אשמתו כלל, אין זה קול שלו. זה הכלל, זה לא את,
זה דבר זר שמטריד אותך. אין לך שום אחריות, זה לא את, ולא תקבלי שום עונש.

יש אפילו מציעים ללעוג לאותה חברה מטרידה איתה אתה כלואה. אם היא אומרת
שרבי עקיבא טיפש, אמרי לה: רק טיפש?! גם גנב! להראות לה שאינך מתרגשת. או
משל לאדם ההולך ברחוב וכלב צועק. לא להתרגש. הכלבים צועקים והשיירה עוברת.
לכן ברור מאה אחוז שאין לך שום עוון ושום עונש.

כמובן, זה לא נעים, אז ודאי מה טוב לפנות לפסיכולוגית מומחית בתחום הזה, כי
כמו בכל מקצוע, יש התמחויות שונות. אך, אם את מסתדרת לבד, ומעצמן הקולות
יחדלון, חבל על הזמן וחבל על הכסף.

אבל זה ברור, שאין לך שום עונש, אדרבה שכר על הצער. כמובן, אין צורך לארגן
לך צער כדי לקבל שכר. עדיף שכר על טיפול בילדיך ושאר מצוות טובות.

- 

דף תקלב - כ שבט תשע"ח


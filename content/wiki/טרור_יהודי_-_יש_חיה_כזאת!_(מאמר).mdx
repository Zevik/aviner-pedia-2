---
title: "טרור יהודי - יש חיה כזאת?! (מאמר)"
type: "מאמר"
---

ש: השב"כ פירסם שקבוצת נערים זרקו אבנים על רכב ערבי, וכתוצאה מזה נרצחה
ערבייה. מה הרב אומר על זה?

ת: הנושא מתחלק לשלושה חלקים:

א. יש לאדם חזקת כשרות, מה שנקרא בחוק 'חזקות חפות'. המשטרה צודקת במה שהיא
חוקרת את המקרה, אבל יש לאדם חזקת חף מפשע, כל זמן שלא הוכח להיפך. זה נכון
לכל אדם עלי אדמות.

ב. אסור להרוג אנשים. אסור להרוג יהודים ואסור להרוג גויים. צה"ל בלית
ברירה יורה. יש סמכות לצה"ל להרוג כשצריך, אבל זו לא הסמכות של כל אחד
ואחד. כמובן אם אדם מותקף, מותר לו להתגונן.

ג. יש לצערנו אידיאולוגיה שכל אחד יכול לקחת את החוק לידיים. מי שמפיץ הדעה
הזאת אחראי בעקיפין כשאנשים פועלים על פי הדרכה זו.

ש: הרצח קרה בליל שבת. לכן יהודים דתיים זרקו אבנים בשבת, והאבנים הם
מוקצה. זאת ועוד, השב"כ פירסם שקבוצת פעילים נסעה מיצהר לישיבת פרי הארץ
ברחלים, שבה לומדים הצעירים הנאשמים, כדי לתדרך אותם לקראת חקירתם בשב"כ.
מה דעת הרב?

ת: אתה נותן לי כבוד גדול כאילו אני חוקר, אבל יש לזכור שטרור פוליטי או
רצח פוליטי הוא דבר מאוד נדיר. משיבת ציון עד עצם היום הזה, היו 93 מקרים
של רצח פוליטי. במלחמת האזרחים בארצות הברית, היו 700,000 נהרגים. כמובן גם
רצח אחד זה יותר מדי, אבל זה דבר נדיר מאוד. יש אנשים יוצאי דופן, אבל אין
צורך להאשים עם שלם על זה.

ש: ובכל זאת, מה דעת הרב?

ת: איני יודע כל הפרטים. עדיף לי ללמוד חומש רש"י במקום לדון בהיכי תמצי.

ש: אבל בהתחלה היו רבנים שאמרו שיש לשחרר את הנערים, שהרבנים יכריזו נגד כל
זה.

ת: זו האשמה גדולה נגד רבנים ותלמידי חכמים. כל הזמן הרבנים מדברים נגד
דברים כאלו. אולי אתה לא שמעת, כי התקשורת לא מפרסמת. כבר אמרתי: אסור
לרצוח אנשים ואסור לאדם לפעול במקום צה"ל. כל הזמן רבנים אומרים את הדבר
הזה.

- פורסם בשאילת שלמה 581


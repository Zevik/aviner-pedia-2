---
title: "פרשת וילך (שבת תשובה): תמיד להמשיך ללכת (מאמר)"
type: "מאמר"
---

"וילך משה" (דברים לא א). לאן הלך? אלא כל החיים שלו "הלך". הלך קדימה, הלך
למעלה. תלמידי חכמים אין להם מנוחה לא בעולם הזה ולא בעולם הבא. ילכו מחיל
אל חיל. גם באורות התשובה פ' יד, יש אדם שהוא בן אדם טוב אבל הוא בינוני.
הוא צריך לעלות יותר גבוה. "תשובה" זה לא רק מהרע אל הטוב. אלא זה גם מהטוב
אל הטוב היותר טוב, אל הטוב היותר עליון ויותר נשגב. כל החיים האדם צריך
להתעלות. כל בוקר וכל ערב הוא צריך לעשות חשבון מה הוא יכול להוסיף בעבודת
ד' בטהרה ובקדושה.

- פורסם בשאילת שלמה 618


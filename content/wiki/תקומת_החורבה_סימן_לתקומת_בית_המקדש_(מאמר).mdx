---
title: "תקומת \"החורבה\" סימן לתקומת בית המקדש? (מאמר)"
type: "מאמר"
---

**שאלה:** שמעתי בשם הגר"א שכשבית הכנסת 'החורבה' ייבנה זה סימן שבית המקדש
השלישי ייבנה בקרוב. מה דעת הרב?

**תשובה:** לא שמעתי דבר כזה בשם הגר"א. מה שנכון הוא שהבנייה השנייה של
בית הכנסת החורבה היתה ע"י תלמידי הגר"א שעלו לארץ עם רבי מנחם מנדל
משקלוב. אבל זה היה לפני מאתיים שנה ואח"כ הוא נחרב. שלוש פעמים בנו את בית
כנסת החורבה: בפעם הראשונה ע"י רבי יהודה החסיד מפולניה, בפעם השנייה ע"י
תלמידי הגר"א מרוסיה ובפעם השלישית ע"י עם ישראל כולו, ע"י מדינת ישראל.
ע"כ בית כנסת החורבה השלישי לא ייחרב.

הגר"א בספר 'קול התור' אמר לא לעסוק בסימנים או ברמזים אלא צריך לבנות את
הארץ ולחדש את חיי עם ישראל בארצנו ותבוא הגאולה.


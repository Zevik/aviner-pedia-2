---
title: "קריאת שמע שעל המיטה (שו\"ת)"
type: "שו\"ת"
---

\[מקורות ע"י הרב מרדכי ציון\]

**קריאת שמע על המיטה ארוכה**

ש: מדוע קריאת שמע על המיטה כל כך ארוכה?

ת: היא קצרה, במיוחד שהיא הכנה נשמתית לשעות ארוכות של שינה. אך המינימום
הוא שמע, המפיל ופסוקי רחמים.

**שמע על המיטה עם ברכה**

ש: האם לומר שמע על המיטה עם ברכה, אם יש אפשרות שלא ארדם?

ת: כן. זו ברכת השבח על מנהגו של עולם. כמו שהביא הגר"א הוכחה מברכת המפיל
שלא חייב להניח פתיתים לפני בדיקת חמץ בגלל חשש לא ימצא. שו"ע או"ח תלב.

**אשר יצר אחרי ברכת המפיל**

ש: אם ברכתי המפיל והולך לשירותים, לברך אשר יצר או זה הפסק?

ת: לברך, ביסוד זו ברכה על טבעו של עולם מעין ברכת השבח. עיין ביה"ל רלט
ד"ה סמוך.

**ערבית אחרי ק"ש על המיטה**

ש: אחרי שאמרתי קריאת שמע על המיטה, נזכרתי שלא התפללתי ערבית. מה לעשות?

ת: להתפלל. וכן מותר כל דבר נצרך (מ"ב רלט ס"ק ג-ד).

**לימוד תורה אחרי המפיל**

ש: האם אחרי ברכת המפיל מותר ללמוד תורה?

ת: ודאי. אין זה כברכת המצוות או הנהנין שאסור שיהיה הפסק, אלא ברכת השבח
כללית על חסד השינה. וכן מותר לדבר בשעת צורך (מ"ב רלט ס"ק ג-ד).

**חולה וק"ש על המיטה**

ש: האם חולה חייב בקריאת שמע על המיטה?

ת: יש לומר הפרשה הראשונה של קריאת שמע וברכת המפיל (שו"ע או"ח קלט מ"ב
סק"ט. שו"ת שאילת שלמה ג עג).

**קריאת שמע על המיטה ושמירה**

ש: אני ישן שעתים וחצי, יוצא לשמירה, ועוד פעם שעתים וחצי. מתי לומר קריאת
שמע?

ת: לאשכנזים פעם שניה, לספרדים פעם ראשונה לפני חצות (שו"ת שאילת שלמה ב
צא. קיצשו"ע עם פירושו של הגר"מ אליהו עא ד).

**הריני מוחל**

ש: האם לומר הריני מוחל בקריאת שמע על המיטה, כי יש אדם שמאוד פגע בי ולא
ביקש סליחה?

ת: לומר ואין זה כולל אותו (שו"ת שאילת שלמה ב צב. טל חרמון – תורה –
מהדורה הראשונה עמ' 480-479).


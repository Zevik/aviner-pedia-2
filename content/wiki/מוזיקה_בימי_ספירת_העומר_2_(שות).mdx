---
title: "מוזיקה בימי ספירת העומר 2 (שו\"ת)"
type: "שו\"ת"
---

\[מקורות ע"י הרב מרדכי ציון\]

**מצגת עם מוזיקה**

ש: מותר להכין מצגת עם מוזיקה להשמיע בימי הספירה?

ת: לא. אך אפשר שיר בלי מוזיקה.

ש: מותר לשים מוזיקה בצלצול הטלפון?

ת: לא. צלצול פשוט (הגר"ח קניבסקי בדולה ומשקה קצג).

ש: מותרת נהיגה בנסיעה?

ת: כן, אם יש חשש שיירדם (במקרה זה, הגרי"ש אלישיב מתיר בימי ספירה שירה
בפה, אבל לא שירה בכלי שירה. וישמע משה ח"א עמ' קפד).

ש: אם אני טרמפיסט והנהג שם מוזיקה, האם מותר לי לבקש שיוריד אן שזו חוצפה?

ת: חוצפה.

**ריקוד לחתן בימי הספירה**

ש: האם מותר לרקוד בישיבה לכבוד חתן שהתארס בימי ספירת העומר?

ת: יש אוסרים. הליכות שלמה שס. יש מתירים הגרי"ש אלישיב. אשרי האיש תלד.
ובכלל, אין זה ריקוד אלא הליכה בשירה, ומותר (כמו שמסופר על הגר"מ
פיינשטיין שתלמיד בישיבתו התחתן אחרי הרבה מאד שנים. בשבת חתן הייתה שמחה
והתרגשות עד שכולם, כולל הגרמ"פ, התחילו לרקוד מסביב לבימה. שאל תלמיד
אחד:" הרב, לא אסור לרקוד בשבת?" ענה לו הג"ר פינשטיין: "אתה קורא לזה
ריקוד?!" – מ"צ).

**חזנות בימי ספירה**

ש: מותר לשמוע חזנות בימי ספירת העומר?

ת: כן אבל בלי מוזיקה. הגריש"א. אשרי האיש תלג.

**שירי קודש בספירת העומר**

ש: מותר לשמוע שירים שמעוררים רגשי קודש בימי הספירה?

ת: כן, אבל בלי מוזיקה. הגרי"ש אלישיב באשרי האיש תלג.

**נגינה במגבית בימי ספירה**

ש: האם באירוע של מגבית למען תורה וחסד מותר להשמיע מוזיקה בספירת העומר?

ת: לא. מנחת יצחק א קיא.

**לימוד מוזיקה בימי ספירה**

ש: מותר ללמוד מוזיקה בימי ספירה?

ת: רק אם זה הכרחי ואינו נהנה. שו"ת אגרות משה ג פז. ד כא. שו"ת ציץ אליעזר
טז יט. הגרי"ש אלישיב באשרי האיש תלג.

ש: האם מותר ללמד?

ת: כן לצורך פרנסה. שו"ת אגרות משה ג פז.

**מוזיקה בגן בימי ספירה**

ש: מותר להשמיע מוזיקה לילדים בגן בימי ספירת העומר?

ת: כן. עוד לא הגיעו לגיל חינוך ובודאי לא חינוך לאבלות. הליכות שבת ישראל
פ' כה.

ש: מותר לגננת לשמוע וכן להורים במסיבה?

ת: כן. הנאה שבאה לו לאדם בל כרחו. פסחים כה (דלא כהגרי"ש אלישיב באשרי
האיש תלד – מ"צ)?


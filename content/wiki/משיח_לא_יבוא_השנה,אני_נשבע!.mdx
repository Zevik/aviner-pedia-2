---
title: "משיח לא יבוא השנה,אני נשבע!"
type: "אקטואליה (מאמרים)"
---

אני נשבע שהמשיח לא יבוא השנה! בזמן אחרון, מפיצים הרבה שומעות ונבואות,
שעוד מעט יבוא המשיח, שעוד מעט תיה מלחמת גוג ומגוג, הרבה יהודים יהרגו,
וכן הלאה. כל הדברים האלה, הם הבלים. אף אחד לא יודע מתי יבוא המשיח. מאז
חורבן בית המקדש, אין לנו נביאים (בבא בתרא יד). וגם הנביאים עצמם, ד' לא
אמר להם מתי יבוא המשיח. אנחנו מחכים למשיח בכל יום שיבוא (עיקרי אמונה
לרמב"ם, עיקר יב). זו מחלה לא טובה, שכל הזמן מודיעים מתי יבוא המשיח, והוא
לא בא, וזה מאכזב אנשים. כבר כתוב בגמרא סנהדרין (צב ב): "תיפח רוחן של
מחשבי קיצין". קללה כלפי אנשים העושים חשבונות מתי יבוא המשיח, כי בסוף הוא
לא בא ואנשים שוקעים בדיכאון (עי' הקדמת הרמב"ם לפרק חלק, היסוד השנים
עשר). לכן פעם אחת ולתמיד אינינו יודעים מתי יבוא המשיח אבל אנחנו מחכים לו
בכל יום שיבוא. הוא בא היום, הוא בא. אם הוא לא בא היום, נחכה לו מחר. הוא
בא מחר, הוא בא. אם הוא לא בא, מחכה לו מחרתיים. כתוב בגמרא עירובים (מג
א-ב): "הריני נזיר ביום שבן דוד", הוא מיד נזיר כי אולי המשיח יבוא היום.
אם המשיח לא בא היום, מתברר למפרע שהוא לא היה נזיר והוא נזיר למחרת (רמב"ם
הלכות נזירות ד יא). וקל וחומר כל החשובות האלה על מלחמת גוג ומגוג הם לא
דברים ברורים. יש דברים ברורים ויש דברים לא ברורים, אבל כאשר זה יקרה
התבררו. הרי כל זמן שלא קרו, הם דברים לא ברורים. בראש השנה בשנת ת"ר, כיון
שהיו שמועות שהמשיח יבוא ו"קול התורה נשמע בארצנו", הרב של וורשה- הגאון
רבי יעקב גזונדהייט – עלה על הבימה, החזיק ספר תורה ואמר: אני נשבע על ספר
התורה הזה שהמשיח לא יבוא השנה. הוא לא רצה שאנשים ישתגעו. הרי כבר בשנת
ת"ח גם היו שמועות שהמשיח יבוא, ובסוף בא שבתי צבי שר"י. ומישהו שאל את הרב
גזונדהייט: ואם בסוף יבוא המשיח, אז כבודו היה שקרן. אמר: אני מוכן לקבל
להיות שקרן, העיקר להציל את עם ישראל מלהשתגע. אנא נפסיק להשתגע אנשים עם
כאילו נבואות. אין לנו נביאים, אף אחד לא יודע מתי יהיו כל הדברים האלה!


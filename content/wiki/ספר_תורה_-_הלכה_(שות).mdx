---
title: "ספר תורה - הלכה (שו\"ת)"
type: "שו\"ת"
---

\[מקורות ע"י הרב מרדכי ציון\]

**איתור ספרי תורה גנובים**

ש: האם מותר להטמין בספר תורה מערכת איתור אלקטרונית למקרה של גניבה?

ת: זו טכנולוגיה מותרת ומצוה גדולה.

א. אין בעיה של מוקצה כי המכשיר בטל לספר התורה, ויש כאן בסיס לדבר המותר
והאסור.

ב. אין בעיה של פגיעה בכבוד ספר התורה כי אדרבה זה כבודו שלא ייגנב.

ג. אין בעיה של חילול שבת באזעקת המשטרה, אלא אדרבה סיוע למלחמה נגד הפשע
והיזק הרבים.

**ריקוד נשים עם ספר תורה**

ש: איני רואה למה שיהיה אסור לנשים לרקוד עם ספר תורה בשמחת תורה. אני מאד
מתלהבת מזה?

ת: בכל זאת אסור. אולי זו רק בקשה תחילית שתביא עוד תביעות דומות בכיוון
זה, ויש לדון בכולן. ואם זו בקשה נקודתית, אולי יהיו נשים בלבוש לא צנוע
ולא שייך שתחזקנה ספר תורה. ואם תאמר שתהיינה צנועות, אולי אינן במצב של
טהרה. ואם הן במצב של טהרה, אולי המניע לא טהור, כלומר רצון להדמות ותחרות.
ואם תאמר שהמניע טהור, מכל מקום אין לשנות סדרי תפילה הנהוגים אלפי שנים.
באשר להתלהבות, עדיף לך להתלהב בקיום מה שאת מצווה, כי כידוע, גבול המצווה
ועושה...

**ספר תורה**

ש: האם נער שרוצה להתאמן על הגבהת ספר תורה, מותר להוציאו מן הארון לשם כך,
או שזה בזיון?

ת: מותר. אין זה בזיון. אדרבה זה לכבודו.

**ספר תורה בבית**

ש: יש לנו ספר תורה לא כשר, שהגיע זה עתה לביתנו, מחר בבוקר אנו לוקחים
אותו לתיקון. אמרו לנו שזה מסוכן שיהיה ספר תורה בבית, מה שמפחיד אותנו. מה
עלינו לעשות?

ת: אין דבר כזה. הבל. אדרבה, קדושה שורה בבית.

**ספר תורה מהודר**

ש: מה עדיף סופר מהודר שלא משלם מס הכנסה או סופר שמשלם מס הכנסה אבל הספר
לא מהודר?

ת: ודאי סופר שמשלם מס הכנסה. גזל אינו רק הידור אלא איסור חמור.

**אותיות סת"ם**

ש: האם אפשר לכתוב בכתב של ספר תורה דברים שאינם של קודש? ומחשב?

ת: ביד אין כותבים, כי לא משתמשים באותיות אלה לחול. במחשב אפשר. להדפיס לא
(שו"ע יו"ד רפד ב ברמ"א. עי' שו"ת שאילת שלמה ד רלז).

**טבעונים ומצוות**

ש: האם לטבעונים יש הקלה למצוות הקשורות לעור של בהמה כגון ספר תורה,
תפילין ומזוזה?

ת: לא...


---
title: "מקורות ל\"קיצור דרך בסוכה\" (שו\"ת)"
type: "שו\"ת"
---

\[מקורות ע"י הרב מרדכי ציון\]

עיין שו"ע או"ח קנא ה. וכן השיב הגר"ח קניבסקי. שו"ת ידון משה יא פח. וכתב
בספר חזון עובדיה סוכה עמ' קכט, שאסור להיכנס לסוכה כדי לקצר את הדרך, ע"פ
מה דאיתא בגמרא ברכות סג א, "מה ביתו אקפנדריא, קפיד אינש" א"כ אסור לעשות
כן. אבל גם הגר"ח קניבסקי סובר שאין איסור לעשות כן, שסוכה אינה קדושה
כקדושת בית הכנסת. כך מובא בספר ארבעת המינים כהלכתו עמ' קסז. ומובא בדף
שבועי "מעדני אשר" – גליון תל"א. והעיר הג"ר שמאי קהת גראס, בעל 'שבט
הקהתי', שהפשט בגמרא ברכות הוא שאדם מקפיד שאחרים שאינם גרים שם יעשו
קפנדריא דרך ביתו, אבל מי שגר בביתו ודאי עושה קפנדריא בתוך ביתו, וא"כ
ודאי יכול לעשות קפנדריא בסוכתו. והוסיף הג"ר גמליאל הכוהן רבינוביץ, בעל
'גם אני אודך', שיש מקומות שיש מנינים גם בסוכה הסמוכה לבית הכנסת, ובאופן
כזה חמור טפי שאולי מקבלת הסוכה קדושת בית הכנסת. דף שבועי "מעדני אשר" –
גליון תל"ב.


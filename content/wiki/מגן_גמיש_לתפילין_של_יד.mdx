---
title: "מגן גמיש לתפילין של יד"
type: "מאמר"
---

## מגן גמיש לתפילין של יד

שאלה: האם מותר להשתמש במגן גמיש לתפילין של יד המהודק סביב לחלק העליון של
הבית, ויש לו שתי מעלות: א. אינו נופל. ב. רוב הבית גלוי?

תשובה:

בדבר הכיסוי הנהוג נחלקו רבותינו האחרונים.

יש אוסרים משלושה טעמים: א. מסתיר לגמרי את התפילין של יד. ב. נראה כמוסיף
על הבית. ג. שלא להנהיג חדשות שלא היו אצל קדמונינו.

ויש מתירים בשלושה תנאים שהם שניים: א. שמשאירים עיגול גדול בחלק העליון
כדי שלא יהיה מכוסה לגמרי. ב. שמסלקים אותו לפני ההנחה (ושמים אותו רק אחרי
גמר הנחת תפילין של ראש כדי שלא יהיה הפסק). ג. שלא יהיה קבוע תמיד שאז הוא
כציפוי בדבר פסול.

וכן נהגו להקל וזה מציל מקלקול התפילין.

וכן מרן הרב קוק התיר בשני תנאים (אורח משפט סי' ט): א. לא לבטל אותו לגמרי
לתפילין ולזה מועיל המנהג להורידו כעת הנחה. ב. שלא יהיה הדוק אלא רפוי שלא
יהיה נלקח עם הבית – וכזה יש חסרון למגן הגמיש שצמוד.

אך מי שרוצה להקל, רשאי אך יסירנו בשעת הנחה.

עיין פסקי תשובות או"ח כז אות כג (רשימה ארוכה של כל הדעות).

- פורסם בשאילת שלמה 326


---
title: "הגיע זמן האחווה (מאמר)"
type: "מאמר"
---

## הגיע זמן האחווה

\[הרב שלמה אבינר\]

הגיע זמן האחווה

אחווה ביני לבין אשתי

ביני לבין אבי ואמי

ביני לבין חמי וחמותי

ביני לבין אחי ואחותי

ביני לבין שכני

וגם ביני לבין עצמי

אחווה בין דתי לחילוני

בין אשכנזי לספרדי

בין ימני לשמאלני

בין ישיבתי לאקדמאי

בין עובד למעביד

בין מפקד לחייל

בין אינטלקטואל לעמל כפיים

בין חסיד למתנגד

בין חרדי לציוני

אחווה ביני לבין מי שאני אוהב

אחווה ביני לבין שאיני אוהב

אחווה ביני לבין מי שאוהב אותי

אחווה ביני לבין מי שאינו אוהב אותי

אחווה בין רחוק לרחוק

אחווה בין רחוק לקרוב

אחווה בין קרוב לקרוב

אחווה בין לאומיות לאוניברסליות

בין שלום לבין מלחמה

בין מתימטיקה לשירה

בין הלכה לאגדה

בין לימוד שכלי לחינוך גופני

בין גוף לנשמה

בין יחיד לאומה

בין חיי עולם לחיי שעה

בין עם לעם

בין מדינה למדינה

בין אדם לאדם

בין אדם לכל יצור

בין הכל לכל

מזמן הגיע הזמן.

כאשר קין הרג את הבל כבר הגיע הזמן

כאשר חרבו בית ראשון ושני הגיע הזמן

כאשר ימני קרא לשמאלני בוגד הגיע הזמן

כאשר שמאלני קרא לימני בוגד הגיע הזמן

כאשר קבוצה פוסלת קבוצה הגיע הזמן

כל הזמן הגיע הזמן

מזמן

ובכל זאת אני אומר:

זה הזמן!

זה הזמן לא לומר לאתיופי

אתה לא יהודי

רק בגלל שאתה כהה מדי

זה הזמן לא לומר לרוסי

אתה לא יהודי

רק משום שאתה לבן מידי

זה הזמן!

כי לשם כך חזרנו לארצנו

כי הגיע זמן האחווה

זה כל כך מתוק

זה כל כך נפלא.

היה שלום

אחא.


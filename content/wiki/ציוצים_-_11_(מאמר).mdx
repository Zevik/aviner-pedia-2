---
title: "ציוצים - 11 (מאמר)"
type: "ציוצים (מאמרים)"
---

שלום כיתה א. 2.3 מיליון תלמידים. מה המקצוע הכי חשוב? משיב מרן הרב קוק,
באגרות קע, "אגרת החינוך": מקצועות חול, המכשירים את האדם למלחמת החיים, הם
אמצעי. מקצועות קודש, הם המטרה, כי הם מכשירים אותו להיות ישר וטוב.

------------------------------------------------------------------------

**שאלה:** האם מותר למורים לשם הטבת שכר לשבות ולגרום ביטול תורה לתלמידים?

------------------------------------------------------------------------

*'תשובה:* לא. אין מבטלים תינוקות של בית רבן אפילו לבנין בית המקדש.
במיוחד שיש ללמד תורה חינם. אבל כותב הג"ר משה פיינשטיין, אם יש עוול כבד
שיגרום נשירת המורים, אז עת לעשות לד'.

------------------------------------------------------------------------

נשיא המדינה קובע: מטרת החינוך היא לימוד תורה! שהרי קרא לתלמידים: דרך ארץ
קדמה לתורה. הוא לא אמר דרך ארץ (מידות טובות) חלופה לתורה אלא הקדמה
לתורה. אכן, שלום כיתה א, תורה אורה.

------------------------------------------------------------------------

שלוש מאות הרוגים לשנה בתאונות דרכים, זה פשע נורא, זה טיפשי ומרושע. סע
לאט, שמור על חוקי התנועה, ודווח על עבריינים.

------------------------------------------------------------------------

כיצד להתייחס לחבר כנסת המתבכיין מכך שצה"ל מאפשר לבנות דתיות לא להתגייס
ולבנים דתיים לשרת ביחידות נפרדות, וקורא לבטל מצב זה שהוא מכנה הדתה? –
אמנם הוא בעד משטר פשיסטי השולל חופש מצפונית, אבל אנו מלמדים סובלנות
אפילו בעד לוחמי אי-הסובלנות, כי אנו רוצים לחיות כל היהודים ביחד.

------------------------------------------------------------------------

מה התקשורת מסתירה על מפלגת נועם? – שמומחי הסטארט אפ בארץ כתבו שיכולת
מפלגה זו לגייס מיליון וחצי שקל ביום וחצי, ולעבור מ-10,000 חתימות
ל-40,000 בתוך שלושה ימים, היא מעבר לביצועים של כל מיזם שהיה עד כה. וימים
יגידו.

------------------------------------------------------------------------

אל תתלוש מודעות של מפלגות אחרות. זה חוסר דרך ארץ. זה גזל. אלא אם כן הן
נמצאות במקום בו אסור להדביק מודעות. אז גם את המודעה שלך תתלוש משם.

------------------------------------------------------------------------

**שאלה:** התפרסם ש-16% מהברלינאים טוענים שהשפעת היהודים גדולה מדי. זו
אנטישמיות?

**תשובה:** אי אפשר לסמוך על גויים. הגלות אינה מקומנו. מקומנו פה בארצנו.
כמובן ,יש לעלות לאו דווקא מתוך בריחה, אלא מתוך אהבת הארץ.

- פורסם בשאילת שלמה 615

\[קטגוריה: מאמר\]\] ּ


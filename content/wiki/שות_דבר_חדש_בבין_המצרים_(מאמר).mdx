---
title: "שו\"ת דבר חדש בבין המצרים (מאמר)"
type: "מאמר"
---

ש: מותר לברך שהחיינו בין המצרים?

ת: זו חומרא. המחמיר תבוא עליו ברכה והמיקל יש לו על מה לסמוך. תימנים לא
מחמירים.

ש: מותר שהחיינו בשבת?

ת: כן. יש מחמירים, אך מותר.

ש: על פרי חדש שמזדמן?

ת: לברך שהחיינו. עדיף לשמור אותו לשבת, אך לא חייבים.

ש: מותר לקנות דברים חדשים?

ת: מותר עד חודש אב, שאז ממעטים במשא ובמתן.

ש: דבר המזדמן בזול באותו זמן, מותר?

ת: כן.

ש: מותר לקנות מאוורר?

ת: כן. וכן מזגן. וכן כל דבר הכרחי שאינו מותרות.

ש: ומה דין דבר של מצוה?

ת: מותר כגון טלית, תפילין, ספרי קודש.

ש: מותר לקנות נעלי תשעה באב?

ת: כן. זה גם הכרחי, גם צורך מצוה.

ש: מותר לאשה לקנות בגדים צנועים, אם חסרים לה?

ת: ודאי. גם זה נחשב מצוה.

ש: מה דין תפירת בגדים חדשים בין המצרים?

ת: מותר עד חודש אב.

ש: לסרוג כיפה.

ת: כנ"ל. וכן סריגת כל בגד. וכן רקמה.

ש: האם מותר לתקן בגד משומש?

ת: כן.

ש: מותר להטיל ציציות?

ת: מותר. מצווה.

ש: קורס תפירה?

ת: מותר אם מפרקים אחר כך. וכן בקייטנות.

- פורסם בשאילת שלמה 554


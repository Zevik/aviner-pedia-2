---
title: "ילד בגן מעורב (מאמר)"
type: "מאמר"
---

האם מותר לשלוח ילד לגן מעורב? הרי יש דין חינוך. כל מה שאסור למבוגר לעשות
אסור גם לילד לעשות. צריך לחנך אותו לאט לאט בסבלנות ובאהבה שגם הוא יעשה.
שילך עם כיפה וטלית קטן, שהילדה תלך עם בגדים צנועים. ושישמרו על בשר וחלב,
אם כי יש אומרים שע"פ הרמה צריך לחכות רק בין ארוחה לארוחה, שזה דרבנן וספק
דרבנן.. אבל האמת היא שעד גיל בר מצווה צריך לחנך כמה שאפשר. ובוודאי לא
לארגן לו דבר אסור. לא לארגן דבר אסור זה מגיל 0. אסור לתת לילד קטן בשר
טריפה.

אם אנו דנים מהו דין חינוך- זה כיתה א' ע"פ התוס' גיל 6-7, אולי גן חובה
5-6. אבל עד גיל 6 כיתה א' לכאורה אם הילד משחק עם ילדה בסדר ולא צריך לתת
לו מכות אבל אסור לארגן לו את זה. אז עד גיל 6 לא מחנכים ילד? הוא יהיה פרא
אדם עד גיל 6! אלא שעד גיל 6 מונעים ממנו. מהגיל שהוא מבין מה שאומרים לו,
ומאיזה גיל? שנתיים. אומרים לו לא. זה הגיל שמתרגלים לומר לו לא. אגב זה גם
הגיל שהוא מתרגל לומר לא, שבכך הוא מרגיש שהוא קיים. זהו משבר הסרבנות בגיל
הרך. אח"כ יש משבר הסרבנות בגיל הילדות ואח"כ משבר הסרבנות בגיל הנעורים.

אז מה עם הילד הקטן? יש פה חידוש של הרב משה פינשטיין שבגיל הזה זה לא
שייך, הוא לא מבין. הוא לא מבין מה זה ילד ומה זה ילדה, הוא לא יודע מה זה
ההבדל. לפעמים שואלים את הילד הקן מי אתה? בן ומה זה אמא? בן, וסבתא? בן.
הוא לא חש משהו, אין לו ייצר בדבר הזה, אין לו כלום ולכן אין צורך בדבר, אם
האדם היה כזה זה לא היה שייך. כי בסוכה מובא שבביאת המשיח יעמדו נשים
ואנשים בנפרד אע"פ שכבר לא יהיה יצר הרע. אצל מבוגר אולי עשיו אין לו ייצר,
אך זה שייך אליו.

אומר הרב פינשטיין שעד כיתה ג' אפשר להיות בכיתה מעורבת, וכמובן שזה כשיש
אפשרות שהוא ילך לגן של גויים כמובא שם בשאלה.

אם רוצים אפשר לעשות נפרד, אך לא חייבים.

אותו הדבר, הולכים לים והאמא רוצה לקחת את ילדה הקטן או שהאבא רוצה לקחת את
ילדתו הקטנה, מותר עד גיל 5, שהוא לא מבין אז את כל הדברים האלה.

מה הפרמטרים לגננת טובה שעדיפה על פני גננת חילונית? אימאית. יראת שמיים,
פיתוח מיומנויות. אבל הכי חשוב אימאיות, זה הכי חשוב והיא צריכה להיות כמה
שיותר כזאת, שאחרת הילד מרגיש שזורקים ונוטשים אותו, חרדת נטישה. ואח"כ
יראת שמיים. גננת חילונית אימאית או גן מעורב אבל גננת אימאית עדיף על פני
גננת יראת שמיים אך לא אימאית וכן הלאה.


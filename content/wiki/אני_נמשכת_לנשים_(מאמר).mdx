---
title: "אני נמשכת לנשים (מאמר)"
type: "נשים (מאמרים)"
---

**שאלה:** אני בת 17 ומרגישה משיכה לנשים. זה מטריד אותי. האם זאת אומרת
שיש לי נטיות הפוכות? מה לעשות?

**תשובה:** ראשית, יש לדעת שזה לא אומר כלום. בגיל ההתבגרות, יש הרבה
נתונים באישיות שהם בהתהוות. אין להיבהל, אלא להתאזר בסבלנות. וכמובן לא
לחטוא. וגם לא להגזים בביטויי חיבה עם נשים אחרות, כי זה עלול להפריע
להתפתחות תקינה.

אם את לחוצה, אף על פי שאין סיבה לכך, שוחחי עם פסיכולוגית יראת שמים.

אך גם אם מתברר יותר מאוחר, שיש לך נטייה הפוכה, אין להיבהל. עצם הנטייה
אינה עבירה. העבירה היא המעשה (שו"ע אה"ע כ ב. וביאור הגר"א שם), שכמובן גם
אינו פותר שום בעיה. אבל עצם הנטייה אינה פוגעת כלל בטהרתך הפנימית.

הבשורה הטובה היא שאפשר לטפל בזה ולצאת מזה לגמרי, כלומר להתאהב אהבה עמוקה
באיש ולבנות בית נאמן בישראל.

אם קשה לך, את יכולה לקבל תמיכה נפשית כשרה אנונימית חינם בקו סיוע "נפשך",
02-674-6650 בימים א-ב בשעות 22:00-19:00.

יש שם גם קבוצת תמיכה לבנות המרגישות משיכה לבנות, בהנחיה מקצועית בעלת
ניסיון.

וד' יברך אותך, שבקרוב תקימי בית נאמן בישראל.,,

- פורסם בשאילת שלמה 575

\[קטגוריה: מאמר\]\]


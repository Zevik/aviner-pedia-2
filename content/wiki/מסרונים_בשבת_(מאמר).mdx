---
title: "מסרונים בשבת (מאמר)"
type: "מאמר"
---

## שליחת מסרונים בשבת

שאלה: כיצד להתייחס לאלה שמגדירים עצמם כשומרי שבת אך מרשים לעצמם לשלוח בו
מסרונים? הם רפורמים? קונסרבטיבים? האם אין כאן תופעה שלילית? פתח
להידרדרות?

תשובה: ודאי שזו עבירה לכל דבר. יש עבירות יותר חמורות ויש פחות חמורות. אך
כללית עדיף שאדם נקדיש זמנו ללמוד תורה מאשר לחטט בעבירות של זולתו.

אך אלה אינם רפורמים או קונסרסטיבים, - כלומר אידיאולוגיה חלופית. אלא אצלם
נוחיות וחולשה. הם אינם טוענים שהיהדות מתירה זאת ואינם יוצרים יהדות חדשה,
אך מרשים לעצמם עבירות.

וכבר היו דברים מעולם: מסורתיים ספרדים, שלמשל הלכו לבית-הכנסת, אחר כך
נסעו לים ועשו שם קידוש. האשכנזים שראו אותם היו המומים ועיניהם שדרו: הלנו
אתם או לשונאינו? אצל אשכנזים היה חתך חד: או דתי או חילוני. וכך מי שלא
דתי, יצא החוצה. אצל הספרדים, מעולם לא יצאו אלו שהתנהגו כן. לא נתנו
לגיטימציה, אך לא דחו, אז במשך הזמן הם התקרבו בחזרה.

עתה יש תנועה חדשה באומה, שהרבה אשכנזים עוברים מחילונים למסורתיים. זו
התקדמות. גם אשכנזים שהיו דתיים רגילים, ועוברים משבר, לא הופכים
לחילוניים, אלא למסורתיים, שמאמינים שמשה אמת ותורתו אמת, אבל מרשים לעצמם
עבירות.

צריך כלפיהם יחס של סבלנות.

כלל גדול, אמר רבנו הרב צבי יהודה: סבלנות אינה ויתור.

- פורסם בשאילת שלמה 294


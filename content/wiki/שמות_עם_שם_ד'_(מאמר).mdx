---
title: "שמות עם שם ד' (מאמר)"
type: "מאמר"
---

**שאלה:** האם יש בעיה להזכיר שם של מישהו שהשם כולל שם ד'?

**תשובה:** לא, כי זה לא שם ד'. כשאדם נקרא אריאל אין הכוונה לומר שמי
שעומד לפנינו הוא אריה של האל. השם הוא שם רגיל. לכן מותר לומר בשירותים,
מותר לכתוב אותו רגיל בלי מקף, מותר לזרוק לפח וכן הלאה (וכן דעת הג"ר יעקב
קמנצקי בס' במחיצת רבנו עמ' רכא-רכב). מי שרוצה להחמיר יכול להחמיר, אבל מן
הדין לא חייבים. גם שם הישוב בו אני גר - בית אל - זה לא בית של אל. האל לא
גר בבית אל, האל גר בכל מקום. לכן לא צריך לקרוא לזה בית קל, כמו שיש סיפור
על בחור ששאל בחורה בשידוך, איך קוראים לך? היא ענתה: קוראים לי בתקה ואני
מבית קל. "ואתה?" שאלה. והוא ענה: לי קוראים קליקקו.


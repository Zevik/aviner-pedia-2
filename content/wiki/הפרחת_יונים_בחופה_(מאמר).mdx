---
title: "הפרחת יונים בחופה (מאמר)"
type: "מאמר"
---

**שאלה:** האם מותר להפריח יונים בחופה כדי להתרגש? **תשובה:** לא.

א. זו שטות חדשה בעולם. נישואים הם מאוד מרגשים גם בלי זה.

ב. זה עולה הרבה כסף, ועדיף לתת אותו לרעבים מאשר להבלים. מסופר על בתו של
רבי עקיבא שנגזר עליה למות ביום חתונתה, ובכל זאת התחתנה ולא מתה. בבוקר
שלמחרת החתונה, כשמשכה את הסיכה מהחור בקיר בו הייתה נעוצה בליל אמש, נמשך
אחריה נחש מת דקור בעינו. שאלהּ רבי עקיבא: "איזו מצווה עשית?". השיבה:
"בחתונה עמד עני בדלת, איש לא שם לב אליו, קמתי ונתתי לו את מנת האוכל
שלי”. אמר רבי עקיבא: "מצווה עשית!”, ועל זה דרש: "וצדקה תציל ממוות" (שבת
קנו, ב).

ג. ארגוני זכויות בעלי חיים טוענים שזה גורם ליונים סטרס ולחץ. ביום שמחתכם
אנא אל תגרמו צער בעלי חיים מיותר.

- פורסם בשאילת שלמה 559


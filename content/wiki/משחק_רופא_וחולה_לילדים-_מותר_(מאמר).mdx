---
title: "משחק רופא וחולה לילדים- מותר? (מאמר)"
type: "מאמר"
---

**שאלה:** בני בן השלש ובת גילו אוהבים לשחק ברופא וחולה, להוריד את הבגדים
ולבדוק אחד את השני. אנו מונעים מהם מלשחק במשחק זה. האם זה נכון? כיצד
ניתן למנוע את זה?

**תשובה:** ודאי, צריך למנוע אותם מהמשחק הנ"ל, אע"פ שאין להיבהל, כיון שמה
שהם בודקים אחד את השני, זה נובע מסקרנות. אמנם כולנו מבינים שצריך למנוע
ילדים בגיל צעיר מדברים כאלה, אך אין לשדר להם מסר שהם ילדים רעים.

עם בגדים, אין בעיה כלל. ללא בגדים, זה לא צנוע. אם הילדים רוצים לשחק
ברופא וחולה ללא בגדים, כדאי לקנות להם בובות. ישנן בובות מיוחדות, בהן
יוכלו הילדים והילדות לשחק ולהתאמן לקראת העתיד. קיימות כמה תיאוריות
בעניין משחקי ילדים. יש תיאוריה פסיכולוגית הקובעת שהמשחק הינו שעשוע
בעלמא, ויש תיאוריה שהיצר של המשחקים מכשיר את הילד הקטן לתפקידים שיצטרך
למלא כשיהיה גדול.


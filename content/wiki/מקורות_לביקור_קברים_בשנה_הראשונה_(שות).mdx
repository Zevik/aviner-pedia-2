---
title: "מקורות ל\"ביקור קברים בשנה הראשונה\" (שו\"ת)"
type: "שו\"ת"
---

מקורות ע"י הרב מרדכי ציון

הגר"א נמנע בכלל מלבקר בקברים. וכן בית בריסק בעקבותיו. וכן אמר הגרי"ד
סולוביצ'יק: "מיתה וקדושה הם שני כתובים המכחישים זה את זה... הגר"א
מווילנא, ר' יוסף בער איש בריסק, ר' חיים בנו, ר' משה בן בנו - לא ביקרו
בבתי קברות ולא השתטחו על קברי אבות". איש ההלכה עמ' 40. וכן מובא בס' נפש
הרב עמ' רנז.

וכן נהג הגרי"ד סולוביצ'יק, שכשהוריו נפטרו לא ביקר בבית הקברות. אך כשאשתו
נפטרה, עבר על מנהג בית אביו וביקר אצל קברה כל שבוע, אלא שבסוף השתלם...
הוא סיפר שפעם ביקר בקברה לפני ראש השנה, וכשיצא למונית לחזור הביתה באו
אנשים וחשבו שהוא שמש ומחכה להרוויח קצת כסף. שאלוהו אם יכול לומר תפילה
בקבר אביהם. הגרי"ד הסכים, הלך איתם ואמר אל מלא רחמים. אח"כ ביקשו שיגיד
גם בקבר של קרוב אחר, הסכים והלך איתם גם לשם. וכן בעוד כמה קברים. בסוף
רצו לתת לו 20 דולר, אך הוא אמר: לא תודה, ולא לקח. חשבו שהוא רוצה עוד
ונתנו לו 100 דולר וגם לא לקח, אמר שנה טובה, ויצא. ראו שהגרי"ד נכנס
למונית ולא לקח 100 דולר, אז שאלו במשרד מי זה? אמרו: "רב ראשי של ארה"ב,
הרב סולוביצ'יק".

לפני יוה"כ, הגרי"ד קיבל צ'יק של 1000 דולר בעבור בית-ספר רמב"ם, שהגרי"ד
הקים. וכן כל שנה הם שלחו 1000 דולר. אמר הגרי"ד: "עברתי על מסורת בית אביו
אבל השתלם...". הגרי"ד סיפר להרב נחום לאם, נשיא ישיבה אוניברסיטי, והוא
הגיב: "אף אחד לא נתן לי 1000 דולר לומר אל מלא רחמים...". שמעתי מפי קודשו
של הג"ר צבי שכטר.


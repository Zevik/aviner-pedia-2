---
title: "שו\"ת טרור - שאלות של ילדים (מאמר)"
type: "מאמר"
---

ש: מה פירוש המילה טרור?

ת: לפני קצת יותר ממאתים שנה היתה מהפכה בצרפת, ואלו שהיו בשלטון חסלו את
כל מי שלא חשב כמותם. תקופה חשוכה זו נקראה טרור La Terreur, כלומר פחד
אימים.

ש: אבל מה זה טרור היום?

ת: כל מי שמשתמש באלימות כדי לכפות על אחרים בעולם פוליטיקה או דת. הם
הורגים, הורסים, שודדים, עושים פיגועים באנשים חפים מפשע, בכל מיני מקומות,
רחוב, תחנות רכבת, אוטובוס.

ש: אבל זה לא חדש...

ת: לא. קיים מאות שנים. אבל נעשה יותר ויותר חמור. כל שנה עשרות אלפי
הרוגים בעולם.

ש: לא רק בארץ?

ת: לא. כמעט בכל ארצות העולם, ובימינו, במיוחד בסוריה ובעירק.

ש: גם באמריקה?

ת: כן. לפני כעשרים שנה, היה פיגוע במגדלי התאומים עם 3000 הרוגים.

ש: אז למה לא לוחמים נגדם?

ת: ודאי לוחמים, אבל אין זה פשוט, כי הם פועלים בהחבא. אבל כל המדינות
לוחמות נגדו בכל תוקף, ומונעים את רוב הפיגועים .אבל אי אפשר להשיג 100%.
בארצנו, מנצחים אותו הכי טוב מכל הארצות בעולם.

ש: והמחבלים לא מפחדים?

ת: שוטפים להם את המוח בשקרים שיהיה להם עולם הבא. לכן יש שאפילו מוכנים
לפיגועי התאבדות. אבל

באמת הם ילכו לגהינום.

ש: היו גם טייסים יפנים בשם קמיקזים שהתרסקו עם מטוסים על ספינות כדי לפוצץ
אותם.

ת: נכון מאוד. זה דומה.

ש: מה לעשות אם הם לוקחים בן ערובה משלנו ומבקשים שנשרר הרבה מחבלים
תמורתו?

ת: אסור להיכנע. אחרת כל הזמן יעשו פיגועים, יחטפו מישהו וישתחררו.

ש. אבל קשה לחטוף...

ת: נכון. ד' ירחם עליו. אך אם ניכנע, יהיו יותר ויותר כאלה, חלילה. יש עוד
מדינות שלא נכנעות לסחיטה.

ש: אז איך אפשר להילחם נגד הטרור?

ת: צבא, משטרה, משמר הגבול, שב"כ, מוסד, מצלמות בכל מקום, מסתערבים – כלומר
יהודים שמתחפשים לערבים, ענישה קשה. וכאמור, אנו מצליחים טוב מאוד, וכמובן
מאה אחוז זה בלתי אפשרי.

ש: ואיפה הטרוריסטים מצליחים הכי הרבה?

ת: אמרנו: דעאש כבשו חלקים גדולים של סוריה ועירק.

ש: והאם יציליחו לכבוש הכל?

ת: לא. עמים שונים עוזרים למדינות אלה, לוחמות בעצמן נגדם או נותנים נשק.

ש: אבל למה יש אנשים כל כך אלימים?

ת: כי לאדם יש יצר הרע כזה, שכאשר דברים לא מסתדרים כמו שהוא רוצה ,הוא
מתמלא כעס, והוא פורץ החוצה באלימות, בשטלתנות, כמו חית פרא.

ש: והאם אני יכול להחליט שאהיה כבש עדין?

ת: בודאי. אך לפעמים הכעס מתנפל פתאום על האדם, ואז הוא נעשה רשע גדול
ומשתמש בכח להשיג מה שהוא רוצה.

ש: אז איך להשיג מה שאני רוצה?

ת: בדיבור. בעדינות. הנשק הגדול הוא השכל.

ש: גם באירופה יש פיגועי טרור?

ת: כן. אמרנו. הרבה יותר מאשר אצלנו. כמובן אין זה מנחם.

ש: האם הטרוריסטים הם ערבים? מוסלמים?

ת: לא בהכרח. יש ערבים שאינם טרוריסטים ויש טרוריסטים שאינם ערבים. וכן
מוסלמים. יש אנשים רעים בכל עם ולשון.

ש: גם באפריקה יש טרור?

ת: כן. מצב נורא. ד' ירחם.

ש: שמעתי שארגון הטרור דעאש הרס פסלים במוזיאון בעירק. מה זה מועיל?

ת: לשבור את המוראל: אין לכם תרבות, אין לכם עבר. וכן יש טרוריסטים ששורפים
ספריות.

ש: מה איכפת לנו שיש טרור בסוריה? הרי סוריה הם אויבים שלנו?

ת: אנו לא מעונינים להתערב. יש פתגם בישיבות: זה טריפה וזה נבלה. וגם שם יש
אנשים מסכנים חפים מפשע.

ש: ולמה ד' לא מציל אותנו מטרור?

ת: הוא כן מציל אותנו. לכן כמעט אין אצלנו טרור. זה לא כמו בפיגוע בארצות
הברית במגדלי התאומים עם 3000 הורגים.

ש: איך ד' מציל אותנו?

ת: דרך שלוחיו הנאמנים, צה"ל ושאר כוחות הבטחון.

ש: זה נכון שיש צעירים אירופאים שמצטרפים לטרוריסטים מוסלמים? הם לא
נורמליים?!

ת: נכון. הם מבולבים. הם שואלים את עצמם על מטרת חייהם. אז הטרוריסטים
מצליחים לשטוף להם את מוח. איפה שיש ריק, הכל נכנס. אשרינו שד' נתן לנו
תורת אמת וחיי עולם נטע בתוכנו.

- פורסם בשאילת שלמה 613


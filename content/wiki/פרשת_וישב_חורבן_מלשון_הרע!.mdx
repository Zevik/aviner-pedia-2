---
title: "פרשת וישב: חורבן מלשון הרע!"
type: "מאמר"
---

## פרשת וישב: חורבן מלשון הרע!

\[עריכה: יוסף אברמסון\]

תראו איזה חורבן נגרם ע"י יוסף בגלל שדיבר לשון הרע! "ויבא יוסף את דִבתם
רעה אל אביהם" (לז ב). חורבן נורא ע"י הדיבור! אדם צריך להיות אחראי גדול
על מוצא פיו. לשקול היטב את מה שאומר. אמנם בין איש לאשתו לפעמים מותר לדבר
לשה"ר. כי אדם צריך לפעמים להשיח את מר לבו. ונפסק בס' חסידים ובס' חפץ
חיים שכאשר אדם משיח את מר לבו לזולתו כדי להקל על עצמו זה לא לשה"ר וליתר
דיוק זה "לשה"ר לתועלת" שהוא מותר. כמובן ובכל זאת צריך ליזהר. צריך לשקול
היטב כל מלה שאדם אומר . גם בין איש לאשתו צריך בשיחה הרבה כבוד, הרבה אהבה
והרבה זהירות. זה מבחן גדול לאדם, מבחן תמידי, לדבר בעדינות, באהבה ובכבוד
בין איש לאשתו ובזה יזכה האדם.

- פורסם בשאילת שלמה 307


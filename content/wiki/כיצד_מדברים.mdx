---
title: "כיצד מדברים"
type: "מאמר"
---

## כיצד מדברים

\[מ"ראש יהודי"\]

שיחה מתחלקת לשניים: הקשבה ודיבור. בפרק הקודם ביררנו כיצד מקשיבים; בפרק
זה נעסוק בחלק השני של השיחה – הדיבור. למדנו כי יש להקשיב, לכאורה, מבלי
להגיב, וזאת כדי לא לקטוע את רצף הדיבור, את הקשר האסוציאטיבי, את
השתפכות-הלב של המדבר. כמו כן אין להחניק רגשות. יש לתת לילד, לנער,
למבוגר, לבן-הזוג – לבטא את רגשותיו. הסיבה היא, שאם לא כן, הוא ישמור הכל
בתוכו עד שיתפוצץ. הוא מוכרח להוציא ולפרוק את רגשותיו, אחרת הוא סובל
מעצירוּת אמוציונלית. זה אוכל אותו מבפנים. אף-על-פי כן איננו נותנים בכך
לגיטימציה לכל רגשותיו, לא כל הרגשות מותרים. הקשבתנו אין פירושה שאנחנו
נותנים צידוק לכל הנאמר. בזה אנחנו נבדלים מזרמים רבים בפסיכולוגיה שנותנים
לגיטימציה לכל רגש באשר הוא.

- פורסם בשאילת שלמה 290


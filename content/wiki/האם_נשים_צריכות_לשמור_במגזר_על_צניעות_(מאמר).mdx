---
title: "האם נשים צריכות לשמור במגזר על צניעות? (מאמר)"
type: "כללי"
---

\[ריאיון בתקשורת עקב פרסום מאמר
<a href="אני_רוצה_להיות_ילדה_צנועה" class="wikilink"
title="אני רוצה להיות ילדה צנועה">אני רוצה להיות ילדה צנועה</a>\]

"מה שהילדות האלו כתבו זו הלכה. הם כתבו אפילו דברים מעבר לזה – את החומרות
אני הורדתי. מה שיש שם זו הלכה – לא חומרה. אני הקלתי".

**היו לא מעט תגובות**

"אני לא קורא את התגובות. אבל על כל פנים, מה שיש כאן זו הלכה".

**יש שיגידו שהכללים הללו מתאימים יותר לאוכלוסייה החרדית ולא לציונות
הדתית**

"יש כלל גדול שנקרא 'המציאות עוקבת את ההלכה ולא ההלכה עוקבת את המציאות'.
אם יש הבדל בין ההלכה לבין המציאות – אז יש לשנות את המציאות. יש אנשים
שמפטפטים בבית הכנסת – אז נשנה את ההלכה שיהיה מותר לדבר בבית הכנסת? !זאת
ההלכה".

**אנחנו לא הולכים לכיוון של אמא טאליבן?**

"קוראים לזה הכשל הלוגי של שלילת האמצע. לא חייבים להיות מעבר להלכות
צניעות, אבל גם לא צריך להיות מתחת להלכות צניעות. אני זוכר כשהייתי נער
והייתי בבני עקיבא מעורב בחוץ לארץ, כי זה מה שהיה – הבנות היו לבושות לאין
ערוך יותר צנוע מהיום. לבשו חצאיות רחבות, ולא דבוקות, ומתחת לברך ולבשו
חולצות סגורות , ולא צמודות לגוף. אני לא בקיא באופנה – אבל ברור שהן היו
יותר צנועות מהיום".

**חטפת לא מעט ביקורת. אתה לא מתחרט?**

"אז מה אם חטפתי ביקורת? אי אפשר על פי ביקורת לשנות את התורה. ברוך השם
הציבור של הציונות הדתית הוא לא הציבור הרפורמי. כשאני כותב מאמר אני לא
מכריח אף אחד לקרוא. אני כותב את זה בשביל מי שכן מעוניין בדברים כאלה.
במדינה יש חופש הביטוי .'חיה ותן לחיות'. אני לא אומר לאנשים מה לכתוב, אז
למה שאנשים יגידו לי?"

"נשים מאמריקה, גויות שבאות לארץ בכל מיני עסקים ועניינים – יוצאות
מזועזעות מהלבוש של נשים במשרדים. אנשים מזועזעים – גם לגבי גברים. בקיצור,
אני לא מכריח אף אחד לקרוא מה שאני כותב – ושאף אחד לא יכריח אותי מה
לכתוב. מה זה פה דיקטטורה? אני לא מבין. אם אלו היו אנשים צרי אופק, מילא,
אבל אנשים שדגל הליברליות בידם, הם חוסמים את חופש הביטוי?! מוזר מאוד".


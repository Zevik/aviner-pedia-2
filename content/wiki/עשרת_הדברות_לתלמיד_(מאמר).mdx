---
title: "עשרת הדברות לתלמיד (מאמר)"
type: "מאמר"
---

**עשרת הדברות לתלמיד**

1\. אנוכי ד' אלהיך. גם מצבים קשים, הם מן השמים לטובתך. אתה מתקשה במקצוע
מסוים? – זהו ניסיון. התגבר! קשיים עם המורה? אף זה ניסיון, גם קשיים עם
חברים. הכל ניסיונות.

2\. ואהבת לרעך כמוך. בלי אלימות כלפי חברים. גם לא אלימות מילולית. בלי
עלבונות. בלי לשון הרע. בלי הלשנות, בלי כנופיות ובלי החרמות.

3\. קנה לך חבר. גם חברה – רק לאחר הנישואין.

4\. ונשמרתם מאוד. אל תטפס לכל מיני מקומות. היזהר כשאתה חוצה את הכביש.
בלי נפצים וחזיזים. ובטיול תיהנה בלא להסתכן.

5\. יהי כבוד המורה ככבוד שמים. קום בפניו. אל תדבר בלא רשות. גם בפורים
היזהר לא להעליב.

6\. יהי ממון בית הספר חביב עליך כשלך. בלי ונדליזם, הרי אינך ונדל. אל
תשחית רכוש. צדיקים מכבדים אפילו גרגיר חרדל.

7\. ועשית את הישר. אל תעתיק בבחינות. יושר! אמון! כבוד! שווים יותר מכל.

8\. עמוד בזמנים. זהו נימוס המלכים. אל תיעדר ואל תבריז!

9\. היה יהודי בבית ספרך ואדם בצאתך. ליתר דיוק: היה יהודי ואדם בכל מקום.
אל תרים את קולך באוטובוס ואל תפריע. תן למבוגרים לשבת. אל תשתולל ברחוב.

10\. הוי דן כל אדם לכף זכות. גם מדריכים. גם מורים. גם מנהלים. אל תדון עד
שתגיע, נראה אותך באותם מצבים! דון גם את עצמך לכף זכות . האמן בעצמך. אתה
טוב!


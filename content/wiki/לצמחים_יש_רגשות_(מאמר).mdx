---
title: "לצמחים יש רגשות? (מאמר)"
type: "מאמר"
---

ש: במחקר של אוניברסיטת תל אביב התברר שצמחים משמיעים צלילים בתדר גבוה
שאין האדם שומע, כאשר הם במצב מצוקה, כגון כאשר צמאים למים או נחתכים. זה
מופלא!

ת: ודאי מופלא. מה גדלות מעשיך ד'. אך מזמן ידענו שצמחים מתקשרים ביניהם
ועם הסביבה בדרכים שונות. למשל עצים מעבירים מידע אחד לשני דרך השורשים,
במהירות של 1 ס"מ לדקה, כגון אזהרה על התקפה חרקים. ואז הם מפרישים חומרים
מרים כדי להרחיק אותם, או חומרים כימיים כדי למשוך חרקים אחרים שיחסלו
אותם. הם קהילה עם סולידריות.

ש: כאן מדובר במשמעת קול, וזה דומה לדברי חז"ל: "בשעה שכורתים את עץ האילן,
קולו הולך מסוף העולם ועד סופו, ואין קולו נשמע" (פרקי דרבי אליעזר לד).

ת: לא בטוח שדברי חז"ל אלה כפשוטם, אולי הם משל לכך שאין להרוס סתם את
הטבע. ובודאי הקולות שמשמיעים צמחים אינם מתפשטים למרחקים.

ש: אכן, רק 10 ס"מ. לפני זמן רב יצא ספר "החיים המסתוריים של הצמחים",
המתארים את רגשות הצמחים. אם שופכים עליהם רותחים, הם מתפתלים מרוב כאב.

ת: לצמחים אין רגשות ואין מחשבות. רק לאדם וליונקים העליונים יש רגשות.
לצמחים יש תגובות. זה משהו אחר. אין להם תודעה ואין להם מצפון.

ש: יש גם מאמר חז"ל: "מעשה בתמרה אחת שהיא עומדת בחמתן ולא היתה עושה
פירות. והיו מרכיבים אותה ולא היתה עושה פירות. אמר להם רבי תנחומא: דקלי
תמרה היא רואה מיריחו והיא מתאוה לה בליבה. הביאו ממנה והרכיבו אותה, ומיד
עשתה פירות" (במ"ר ג). הרי רגשות!

ת: זה גם משל. וגם צמח אינו רואה בצורה זו.

ש:גם כתוב : "אין לך כל עשב ועשב מלמטה שאין ממונה עליו מלמעלה... ואומר
לו: גדל" (ב"ר י).

ת: בודאי. יש חיות אלהית בכל ההויה כולה. ואתה מחיה את כולם. מה גדלו מעשיך
ד'.

- פורסם בשאילת שלמה 629


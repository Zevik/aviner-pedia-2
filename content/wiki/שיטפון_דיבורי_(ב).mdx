---
title: "שיטפון דיבורי (ב)"
type: "מאמר"
---

## שטפון דיבורי ב

\[מ"ראשי יהודי"\]

יש פה שני עניינים שונים: יש "הרצאה" – שיכרון דיבור, כפי שתיארנו למעלה;
הוא מרצה הרצאות בכל מיני נושאים – על אלוהים, על פרפרים, על הא ועל דא. זה
עניין אחד. ויש עניין שני, אחר לחלוטין: ריבוי הדיבור נובע מקושי. הוא מרבה
לחזור על סיפורים ישנים. מדוע הוא חוזר לסיפורים הישנים? כנראה הם טרם
התעכלו. הדבר נכון גם בין איש לאשתו: לבעל יש טענות נגד אשתו, ולפתע היא
מזכירה דבר שארע לפני שנתיים. "נו באמת, כל הזמן זה ירחף בינינו? אי-אפשר
לשכוח? זה קרה לפני שנתיים!". אלא, כנראה שפרשה זו הכאיבה לה מאוד, היא טרם
התעכלה אצלה, ולכן צריך שיקשיבו לה עוד פעם.

- פורסם בשאילת שלמה 279


---
title: "בשר חלק (שו\"ת)"
type: "שו\"ת"
---

\[מקורות ע"י הרב מרדכי ציון\]

**בשר חלק**

ש: האם ספרדים צריכים לאכול בשר חלק?

ת: כן. באירוח, יש מנהגים שונים (שו"ת שאילת שלמה א שיט).

**עוף חלק**

ש: מה זה עוף חלק?

ת: הכוונה לכשרות מעולה.

**אכילת חלק ליוצאי מרוקו**

ש: אנו יוצאי מרוקו. אבותינו לא הקפידו על חלק וכן כאשר עלו לארץ. מותר לנו
להמשיך?

ת: כן. רבים ממרוקו נהגו כן בהסכמת רבנים גדולים כשיטת הרא"ש, כיון שהיגיעו
מספרד. וכן רבים בטוניס. וכן רבים בתימן. לכן לכו כמנהג אבותיכם ואינכם
חייבים להחמיר כשיטת השולחן ערוך יו"ד לט יג, אלא יכולים אתם לנהוג כרמ"א.

**בשר לא חלק**

ש: האם ספרדי יכול לבשל בכלים או לצלות על רשת שהשתמש בהם אשכנזי שאוכל בשר
כשר לא חלק?

ת: כן. ספק ספיקא. אולי הלכה שבשר לא חלק מותר, ואולי הבשר שלא מסומן עליו
חלק אלא כשר הוא כן חלק, כי מחמירים עוד כמה חומרות שאינם מדין חלק. מסיבה
זו, ספרדי גם יכול לאכול כאשר מוזמן אצל אנשים את הבשר שנותנים לו (שו"ת
יביע אומר יו"ד ה ג. שאילת שלמה ד קלד).


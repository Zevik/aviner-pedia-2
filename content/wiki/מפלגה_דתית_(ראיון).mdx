---
title: "מפלגה דתית (ראיון)"
type: "מאמר"
---

## מפלגה דתית

\[ראיון\]

צריך להצביע למפלגה שתביא את הברכה הכי גדולה לאומה הישראלית. כמובן
שלכתחילה צריך להצביע בעד מפלגה דתית, כי התורה איננה רק עניין הפרט אלא גם
עניין הכלל. אם התורה הייתה רק עניין הפרט, נניח כמו בארה“ב, אז מפלגה דתית
איננה רלוונטית כמו במדינת ישראל, שהתורה מדריכה איך לבנות את המדינה ואת
הצבא והכלכלה והגישה החברתית שלה.

כיוון שכך, יש להצביע למפלגה דתית. יתר על כן, רבנו הרב צבי יהודה אמר
להצביע למפלגה שמקדמת תחיית האומה בארץ על פי תורתה. הבית היהודי היא מפלגה
של תחיית האומה בארץ על פי תורתה.

עם זאת, למפלגה צריך כוח, לכן אם המפלגה קטנה מדיי אפשר להצטרף ולתמוך גם
במפלגה חילונית גדולה כדי שתהיה לה השפעה על הציבוריות בישראל נקווה
שהמפלגות הדתיות יהיו חזקות בכנסת הבאה כדי שתהיה להן השפעה גדולה יותר על
הציבוריות בישראל.

- פורסם בשאילת שלמה 258


---
title: "האמירה שבצה\"ל יהיה יבול נוכרי אינה נכונה"
type: "מאמר"
---

## האמירה שבצה"ל יהיה יבול נוכרי אינה נכונה

\[ראיון – את סרוגים\]

הדיווחים לפיהם הרבנות הצבאית החליטה להשתמש בשנת השמיטה ביבול נוכרי ולא
היתר מכירה אינם נכונים. הרבנות הצבאית לא החליטה דבר כזה אלא בחצי השנה
הראשונה כולם יאכלו אותו דבר, חרדים ולא חרדים, הכל יהיה מותאם לכולם ולא
יהיה יבול נוכרי. יהיה יבול יהודי, מסוג שגם החרדים יוכלו לאכול. וחשוב
מאוד מאוד שכולם יאכלו יחד ובזה יחסכו גם 15 מליון שקלים. בחלק השני של
השנה אי אפשר כבר להשיג יבול יהודי שמתאים לכולם אז כל צה"ל יאכל יבול
יהודי והחרדים שצריכים לאכול משהו, הרי צריך לתת להם משהו לאכול, הם לא
הרבה רק כמה אלפים בינתיים, הם יקבלו חמגשיות של יבול נוכרי.

מי שאמר שבצה"ל יהיה יבול נוכרי אינו מדייק.

הביקורות כלפי צה"ל אינן הוגנות מכיוון שהוא עושה מספר דברים גדולים. צה"ל
עושה שני דברים גדולים מאוד: א- הוא עושה בחצי השנה הראשונה שאין יבול
נוכרי. הוא עושה דבר גדול שני שחרדים ואחרים אוכלים יחד. ובחצי השני של
השנה הוא עושה דבר גדול מאוד שכל צה"ל אוכל יבול יהודי. ועושה דבר נוסף
גדול- הוא מתחשב בחרדים, קונה להם חמגשיות יבול נוכרי. הרי זה מה שהם
אוכלים.

אי אפשר מצד אחד לדרוש מהחרדים לשרת בצבא ומצד שני לא למלא אחר הצרכים
שלהם. מה רוצים - שהם שיצומו? אם יצומו אז אתה מגרש אותם מצה"ל. אז אתה לא
יכול מצד אחד לומר החרדים צריכים להתגייס ומצד שני לסרב לתת להם לאכול. הרי
זה בלתי אפשרי. מה נעשה? זה מה שהם רוצים לאכול על פי הרבנים שלהם. הם
צודקים או לא צודקים, לא זה העניין. אני חושב שהם לא צודקים. אבל צריך לתת
להם לאכול.

בסכום, מי שמעביר ביקורת לא בדק את העובדות. בחצי השנה הראשונה אוכלים יבול
שישית, אישום שישית, אוצר בית דין, נגב מערבי ומצעים מנותקים. בלי היתר
מכירה. בחצי השני של השנה היתר מכירה, כי אין כבר יבול שישית ודברים כאלה,
ומביאים לחרדים חמגשיות. אמנם זה פחות טעים כי זה לא מזון טרי, זה חמגשיות,
אבל זה מה שיש.

- פורסם בשאילת שלמה 356


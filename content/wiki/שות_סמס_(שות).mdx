---
title: "שו\"ת סמס (שו\"ת)"
type: "לימוד תורה (שו\"ת)"
---

מקורות ע"י הרב מרדכי ציון

**שאלות סמ"ס**

ש: למה לא כל השאלות ששואלים את הרב מגיעות לפינת השו"ת סלולרי בעלוני שבת?

ת: כי יש 400 ליום ולפעמים 800, ואי אפשר להכניס את כולן, רק חלק קטן
(רשימת מקומות הפרסום: עולם קטן, עיתון לנוער של עולם קטן, מעייני הישועה,
באהבה ובאמונה, ראש יהודי, אתר סרוגים ואתר כיפה – מ"צ).

**שו"ת סמ"ס אצל ראשונים**

ש: האם גם רבותינו הראשונים כתבו תשובות כמו סמ"ס?

ת: כן. למשל הרמב"ם נשאל האם החייב כסף לאלמנה שמיטה משמטת או לא? השיב:
"תשמיט. וכתב משה" (תשובות הרמב"ם סי' רלז – מ"צ).

**שו"ת סמ"ס (א)**

ש: הרב כתב על חטא מסויים חמור שאפשר לחזור בתשובה – האם אין אדם יכול
לטעות שיש בכך לגיטימציה לחטוא?

ת: על כגון זה אמר ד' למשה רבנו: כתוב, והרוצה לטעות יטעה. איננו אחראים על
מי שרוצה לטעות (בראשית רבה ח ח – מ"צ).

**שו"ת סמ"ס (ב)**

ש: אני יודע שיש אנשים ששולחים שאלת סמ"ס בדויה כדי לעשות מזה בדיחה.

ת: בעיה ידועה וישנה. תמיד היו ליצנים. עיין עבודה זרה יח ב. ד' ירחם
עליהם.

**שו"ת סמ"ס (ג)**

ש: אצלנו בכיתה יש תלמידים שמידי פעם ממציאים שאלת סמ"ס לא אמיתית כדי
לבחון ולצחוק. אני אומר זאת לרב כדי שידע ואולי יבטל שו"ת סמ"ס.

ת: ידוע לי. אני מקבל כל יום 400 שאלות אמיתיות של אנשים בצרה ושאלה אחת
שקרית, ובכגון זה אמרו חז"ל: האם בגלל כמה טיפשים ייחרב העולם?!

**שו"ת סמ"ס (ד)**

ש: אני רואה שאצל החרדים יש ספרים רבים עם שו"ת סמ"ס וזה מביא ברכה עצומה.
למה אין אצלנו?

ת: סבלנות (לרב יש ספר "פסקי שלמה" על ד' חלקי שו"ע ב-3 כרכים, לקט שו"ת
סמ"ס שלו – מ"צ).

**שו"ת סמ"ס (ה)**

ש: יש אנשים שלועגים על שו"ת סמ"ס. אז האם כדאי?

ת: תמיד היו כת הליצנים, ואיננו אחראים עליהם. ישרים דרכי ד', צדיקים ילכו
בם ופושעים יכשלו בם (הושע יד י – מ"צ).

**שו"ת סמ"ס (ו)**

ש: שו"ת סמ"ס הוא לי לעזר רב לי ולאשתי כבר שנים. אי אפשר לתאר. אך יש לי
חבר שטוען שזה בזיון התורה. מה לענות לו?

ת: שישתדל להוסיף בחייו הוא יראת שמים ולא יהיה מנהל רוחני של ענייניהם של
אחרים.

**שו"ת סמ"ס (ז)** ש: יש לי שאלה רצינית שראיתי. האם ד' יכול לשלוח לעצמו
שאלת סמ"ס שאינו יכול להשיב עליה?

ת: הבלים. מורה נבוכים א עד דרך חמישי. ב יג. ועליך לעשות תשובה על דברי
חירוף וליצנות כלפי מעלה.


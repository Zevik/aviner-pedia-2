---
title: "מזון עם חשש בישול בשבת (מאמר)"
type: "מאמר"
---

ש: מה דין תוספת מזון שלא מבושלת?

ת: לספרדים בכלי שני ולאשכנזים בכלי שלישי(מ"ב ס' שיח. שש"כ פ"א).

ש: מה דין אבקת מרק?

ת: יש מרכיבים לא מבושלים.

ש: דבש?

ת: אינו עובר בישול. רק חימום קל.

ש: חלב?

ת: עובר פסטור, לכן נחשב מבושל. אבל משום שהוא לח יש בו בישול אחר בישול
(שו"ת יביע אומר ז או"ח מ). וכן חלב סויה.

ש: ממתיק מלאכותי?

ת: יש מרכיבים לא מבושלים, אלא אם כן מצויין בפירוש: עבר בישול מלא.

ש: מזון תינוקות כגון מטרנה ודייסות?

ת: יש תוספת ויטמינים ספק מבושלים.

ש: מנות מוכנות?

ת: יש מרכיבים לא מבושלים, כגון אטריות. אגב, אם יש תפוחי אדמה. יש חשש
לישה.

ש: מלבין קפה?

ת: לא מבושל.

ש: מלח?

ת: פעם היו מבשלים אותו, עתה רק עובר בישול בתנור (עי' שו"ע או"ח שיח ט
ומ"ב עא).

ש: סוכר לבן או חום?

ת: עבר בישול מלא.

ש: קפה לסוגיו?

ת: קפה נמס עבר בישול מלא. קפה עם תוספת כגון הל, וניל, מוקה, יש מרכיבים
לא מבושלים. קפה שחור, לא עבר בישול. אבל קפה שחור עבר אפיה, ולכן מותר
לספרדים כי אין בישול אחרי אפיה.

ש: קצפת?

ת: בקצפת ריצ' יש רכיבים לא מבושלים. אגב, בקצפת להתזה ולעשות צורות, יש
איסור כותב.

ש: קרוטונים?

ת: קרוטונים למרק עוברים טיגון בשמן עמוק שנחשב בישול. קרוטונים לסלט אינם
עוברים בישול אלא אפיה. אבל מותרים לספרדים כי אין בישול אחרי אפיה.

ש: שקדי מרק?

ת: יש עוברים טיגון עמוק ויש שלא. לבדוק.

ש: תה?

ת: גם תה וגם תה נמס לא עברו בישול.

- פורסם בשאילת שלמה 549


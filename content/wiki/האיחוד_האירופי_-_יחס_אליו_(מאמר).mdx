---
title: "האיחוד האירופי - יחס אליו (מאמר)"
type: "מאמר"
---

בעד האיחוד האירופי? \[ראיין: הרב מרדכי ציון\]

ש: כיצד להתיחס לאיחוד האירופי? ת: זו שאלה פוליטית. אך נראה שלאירופה הוא
הביא ברכה. אחרי שתי מלחמות עולם שגרמו נזקים נוראים, הם החליטו שיש למנוע
מלחמה שלישית וכן שיש להביא שגשוג כלכלי, ובזה הצליחו. זה לא קל, אך הם
מצליחים במדיה רבה. ש: אם כן, יפה מאוד. ת: הבעיה היא שיש להם עוד מטרה
שלישית: ללמד זאת לכל העולם כולו, איך לפתור סכסוכים, איך לכבד זכויות אדם.
את המודל שלהם של פעולה פציפיסטית עם אינטגרציה כלכלית, הם רוצים לכפות על
כולם. זו יומרנות של השתלטות גלובלית, כאילו הם יודעים הכל. כמובן, יש בזה
גם אנטי-אמריקאיות, ובתחום זה ההישגים שלהם מאוד מצומצמים, כגון במזרח
התיכון. אפילו את האיום האיסלמי ששוטף את אירופה, הם לא הצליחו למנוע. ש:
נעזוב אותם ונבוא למדינתנו. מה הם שייכים לנו? ת: יש הסכמים מסחריים. אנו
שייכים לשוק המשותף, שותפים מבחוץ. בסדר גמור. ש: ובפוליטיקה? ת: יש להם
נטיה אובססיבית להשפיע עלינו, אבל אינם מצליחים. גם במשפט ובחקיקה הם רוצים
שנהיה דומים להם ונלמד מהם. וגם בתחום החינוך התרבות, הם מנסים כל הזמן
לחדור. אבל העם היושב בציון סולד מזה. ש: למה? ת: אנו רוצים להיות "עם
חופשי בארצנו" ושלא יתערבו לנו בעניינים. אנו גם חושדים בהם שהם
אנטי-ישראליים. גם נראה לנו שהם לא ממש מבינים מה קורה כאן. אנו גם זוכרים
מה היו העמים האירופים בשואה. ש: ובסיכום? ת: אנו לא אירופים. אנו עם
ישראל.

- 

שאילת שלמה תקלא


---
title: "לא אתגייר אצל רבני שוליים"
type: "מאמר"
---

## לא אתגייר אצל רבני שוליים

\[אתר כיפה\]

אני מוכן להתגייר, אני מוכן להקדיש זמן, כסף ומאמץ - אבל לא אשקיע על ריק.
אתם הבית-היהודי הנסמך על רבני שוליים מועטים, מציעים לי גיור שלא שייך
לקונצנזוס, שלא יתקבל על ידי כמעט כל רבני ישראל, וחלקים גדולים מעם
ישראל - זה לא מעניין אותי.

אל תעליבו את האינטליגנציה שלי, אל תחשבו שאיני קורא עיתונים. למדתי ברוסיה
להיות מאוד חשדן. אין זה מרוע לב, אלא בגלל ששם "להיות חשדן או לא להיות".
לצערי אני רואה שגם כאן עליי להיות חשדן.

אני רוצה גיור מוסכם על כל רבני ישראל, כלומר על הרבנות הראשית. אם הוא
אינו שייך לקונצנזוס, איני מתגייר, גם כך טוב לי.

הרי אמרתי לכם, אני קורא עיתונים, ואני יודע שגיורי צה"ל כמעט נפלו לפח,
לולא הצילם הרב הראשי לישראל. אני לא טיפש, אני לא אסתכן להשקיע לשוא. אני
רוצה מראש חתימת הרבנים הראשיים.ואל תרמו אותי שהם מסכימים,בזמן שהם
מכחישים.

באמת אני תמה עליכם, הרי אתם הבית-היהודי אתם דתיים, ואתם רבני השוליים אתם
דתיים, - כך אתם מתנהגים כלפיי?! אינכם יודעים מה זו אנושיות?! קצת יושר!
קצת דרך ארץ קדמה לתורה! הרי אני אזרח נאמן, אני עובד בחריצות, אני משלם
מיסים, אני משרת צה"ל ומסתכן, אני אוהב את עם ישראל ואת מדינת ישראל. וכך
אתם מתנהגים כלפיי, מרמים אותי על ידי חוק גיור ששוה כקליפת השום.

קראתי מאמרים על גרים וגיור של רבני שוליים ליברליים עם כל מיני ציטוטים.
בתורה אתם מבינים יותר ממני, אבל באנושיות, אני עדיין מבין משהו, ואולי
יותר מכם.

כך כתוב שם: "התורה אמרה: ואהבתם את הגר. וצוה על אהבת הגר כמו שציוה על
אהבת עצמו" (רמב"ם דעות ו ד). כך אתם אוהבים את האלהים?! אתם תגרמו לעשות
אותי יהודי סוג ב !אני שואל: יש לכם גם אלהים סוג ב?!

ועוד כתוב שם: "אם היה בן גרים, לא יאמר לו: זכור מעשה אבותיך, שנאמר: גר
לא תונה ולא תלחצנו...אם היה גר ובא ללמוד תורה, אל יאמר לו: פה שאכל נבלות
וטריפות שקצים ורמשים בא ללמוד תורה שנאמרה מפי הגבורה" (בבא מציעא נח ב),
ופה זה יותר גרוע, את אבוא להתחתן, יגידו לי: אתה גוי! אז יש לי עצה
עבורכם: לפני שאתם לומדים תורה, תלמדו דרך ארץ ואנושיות.

אני מקוה שאיכם נעלבים ממני. אני מתייחס אליכם כמו שאתם מתייחסים לרבנים
הראשיים שלכם. גם כמו שאתם מתייחסים אליי, שלא איכפת לכם שיעליבו אותי
ואחרי גיורי ישללו יהדותי.

- פורסם בשאילת שלמה 359


---
title: "הכשרה ובדיקה - מאכלים שונים (שו\"ת)"
type: "שו\"ת"
---

\[מקורות ע"י הרב מרדכי ציון\]

**הכשרות כבד במנגל**

ש: האם מותר להכשיר כבד במנגל?

ת: כן. אך רק במקום החם מאוד שבו (ספר הכשרות ט פט-צא).

**דם בביצה**

ש: למה בביצה קשה לא בודקים דם?

ת: כי זה נדיר. רק בביצה שפותחים ממילא, בודקים (רמ"א יו"ד סו ח. ערה"ש ס'
לב).

`[וכן נהג החזון איש לא לבדוק ביצה קשה. אמנם גיסו הגרי"י קניבסקי ה"סטייפלר" הקפיד לבדוק ביצה קשה, וספרה אשתו הרבנית שלפעמים הוא החמיר בדברים יותר מאחיה החזון איש – אורחות רבנו א רלט אות יא. ג ע אות ח – רשם מ"צ.]`

**תירס**

ש: האם מותר לאכל קלחי תירס?

ת: לעשות בדיקה מדגמית בשלש מקומות (שו"ת שאילת שלמה ר רצז, רצח. ב קעג).

**כנימות תפוז**

ש: האם די לנגב תפוז עם מטלית כנגד כנימות?

ת: כן לנגב חזק (שמירת שבת כהלכתה עמ' כח ס"ע יח והערה מו).

**תותים**

ש: כיצד מכשירים תות שדה לאכילה?

ת: הסרת הירוק עם קצת פרי, שריה במי סבון כמה דקות, שטיפה חזקה (מן המותר
בפיך 29).

**תאנים ותמרים**

ש: כיצד בודקים תאנים ותמרים?

ת: פתיחה ועיון היטב, היטב (מן המותר בפיך 30-28).

**תולעים בסלמון**

ש: האם חייבים לבדוק תולעים בעור של דג סלמון?

ת: תולעים בין עור לבשר או בתוך הבשר מותרים, כיון שנולדו שם מביצה, ולא
פירשו. שו"ע יו"ד פד טז. לכן פוסקים רבים מתירים. ויש מתירים רק מדגים
שגדלו בכלוב בנורבגיה או צ'ילי, ששם מאכילים אותם מזון נקי, אך אוסרים אלה
שגדלו בים, שבולעים תולעים מן המוכן שמנקבים את המעיים ומגיעים לבשר הדג,
ואי אפשר לראותם, כי הם שקועים.


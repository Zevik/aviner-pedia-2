---
title: "מיסטיקה והבלים (מאמר)"
type: "מאמר"
---

## מיסטיקה, הבלים וכשלונות

\[ראיין: הרב מרדכי ציון\]

ש: מה הרב אומר על התופעה החדשה שאנשים נמשכים למיסטיקה מזוייפת והבלים?

ת: לצערנו אין זו תופעה חדשה. יש כאלה כבר מדורי דורות, שבגלל כשרונות
מסטיים או פסידו-מסטיים של נוכלים ואפילו רבנים ,הם מפילים בפח נשמות
תמימות. לא הבעיה הנקודתית היא הבעיה אלא התופעה.

ש: אז מה התרופה?

ת: זו שאלה עמוקה, אך אני הדל כתבתי ספר לפני כמה שנים בשם "נר באישון
לילה" אשר עניינו מלחמה נגד אמונות טפלות, הן אמונות טפלות בשם התורה, הן
אמונות טפלות בשם המדע.

ש: וספר זה של הרב יפתור כל הבעיות? ולפני שנכתב הספר לא היה פתרון?!

ת: ודאי היה פתרון. לקרוא נפש החיים של רבי חיים מוולוזין, שער ד, שמסביר
את ערך התורה ולימודה. כאשר מבינים זאת, לא מסתבכים בכל מיני תפיסות עקומות
הנובעות מלימודי נסתרות. אי אפשר לטפל בכל מקרה בודד, זו לא בעיה היחידה,
אלא שהיא בהחלט התעצמה בזמן האחרון, ולכן יש לפתור אותה מן השורש.

ש: אני מבין שהרב שולל לימוד ספר הזוהר ושאר ספרי קבלה ברבים?

ת: בודאי. סתרי תורה הם קודש קודשים, אבל אינם מתאימים לכל אחד, אלא רקאחרי
הכשרה לימודית ומוסרית ארוכה. זה מה שקורה כאשר אין תורה כראוי,אין מידות
טובות כראוי, ואנשים פשוטים לומדים זוהר, כדי להכין את הגאולה או מטרות
אחרות.

ש: אבל מה זה קשור להזיות?

ת: בגלל הנסתרות שמבלבלות את המוחות . ושוב לא מקרה זה או אחר מטרידאותנו,
אלא המחלה הכללית. התרופה: להיות שקוע בגמרא וגם במסילת ישרים.

ש: אבל מה מושך אנשים להשתעבד לזרמים האלה?

ת: שליטת הדמיון. יש להשתחרר מן הדמיון. צריך בנין ישר של מעשים טובים,עמלה
של תורה, תיקון מידות – ולא דמיונות, סגולות ודברים מוזרים. אלאבנין שלם של
אישיות, שלב אחר שלב.

ש: ובסיכום?

ת: סליחה שאני חוזר על עצמי: מידות טובות, מצוות, לימוד תורה, מסילת ישרים,
בנין האדם שלב אחר שלב.

- פורסם בשאילת שלמה 397


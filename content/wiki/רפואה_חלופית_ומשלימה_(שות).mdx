---
title: "רפואה חלופית ומשלימה (שו\"ת)"
type: "שו\"ת"
---

\[מקורות ע"י הרב מרדכי ציון\]

**רפלקסולוגיה**

ש: האם יש ערך לרפקסולוגיה שמאזנת אנרגיות?

ת: זה פסבדו-מדע. אין שום הוכחה מדעית שהאנרגיות האלה בכלל קיימות (שו"ת
שאילת שלמה ג שלו. ד רסג).

ש: הרב, צדקת! רפלקסולוגיה היא הבל, חבל שלא הקשבנו לך. היינו חוסכים כסף
רב ועגמת נפש. ואנו שואלים כיצד נדע להבא?

ת: רק רפואה עם הוכחות מדעיות.

ש: הרב כתב שרפלקסולוגיה היא הבל. אבל לי זה עזר ולעוד רבים?

ת: כן. לשליש המטופלים – אותו אחוז כמו אצל 'פלצבו', כלומר תרופת דמה עם
תוצא פסיכולוגי.

ש: אבל זה גם מונע מחלות בעתיד?

ת: זהו דבר כמעט בלתי אפשרי להוכיח. עיין עיקרון המופרכות של פופר (נר
באישון לילה 337).

**הומיאופטיה**

ש: באיזה תנאי מותר להשתמש בהומיאופיה?

ת: כיון שאינו מועיל, רק אם היא משלימה ולא חלופית (שו"ת שאילת שלמה ג שלז.
נר באישון לילה 112-108).

**שיאצו על ידי אשה לגבר**

ש: הרב כתב שמותר לעשות שיאצו מאשה לגבר וגבר לאשה ככל רופא. ומה בדבר
הלחיצות?

ת: זה כמו ברפואה, וזה מותר, כמובן בלי לדון כאן בערך הרפואי של שיטה זו.
לכן זה בתנאי שלכל מיני מניפולציות על העור ומגעים שונים, אין שום צד של
חיבה וקרבת דת אלא רק מקצועי (עיין נר באישון לילה 344).

**נטורופתיה**

ש: האם מותר להעזר בנטורופתיה לשם רפוי?

ת: היא מעורבבת משיטות הבל כגון הומיאופתיה ושיטות אמת שפוסלות על חלק
מהדברים סך משתמשת בהן לתחומים אתרים בהם אינן שייכות. אין הוכחות מדעיות
רק ראיות אנקדוטיות. ויש סיכון שמפסידים טיפול אמיתי (נר באישון לילה
226-225).

**תרופת הרזיה**

ש: האם כדאי לקחת כדורי הרזיה?

ת: על פי רוב אינם מועילים. וגם פעמים רבות הם מזוייפים ומסוכנים. יש
להתייעץ עם רופא או דיאטנית. בכלל, יש תרופות רבות מזוייפות ומסוכנים. לא
לקנות דרך האינטרנט.

**רפואה חלופית**

ש: למה פוסלים רפואה חלופית, עובדה שיש כמה סוגים שפועלים?

ת: זה בגלל אפקט פלצבו, כלומר: אשביע רצון, או ארצה, את הרופא, גם באופן לא
מודע, לכן מצבי משתפר. ההוכחה לכך היא שמצבו של חולה משתפר כאשר מקבל טיפול
דמה בלי המרכיב הפועל. מחקרים מראים שזה פועל ב30% מהמקרים ויש מקרים עד
70%-100%. זה פועל במחלות פסיכוסומטיות כגון כאב ראש, אלא גם על תגובה
פיזיולוגית כגון זרימת דם, חומציות קיבה, חום גבוה, התפשטות סרטן ועוד.
אמונת האדם ברפואתו גורמת תהליך פיזיולוגי של הבראה. לכן כל תרופה צריכה
להיבדק אצל קבוצת ביקורת המקבלת תרופת דמה. למשל קבוצה קיבלה גלולה לבעיות
שינה וקבוצת הביקורת גלולת דמה של סוכר: אותן תוצאות. למשל, בשנת תש"י,
טיפלו במחלת לב כלילית וכאבי חזה בעקבותיה בניתוח של קשירת עורק, ו40%
ציווחו על העלמות כאב החזה. רופאים בצעו ניתוח דמה עם הרדמה וחתך בחזה,
והיו אותן תוצאות. אז הפסיקו אחרי 15,000 ניתוחים כאלה.

אכן המוח מפריש אופיאטים שהם משככי כאבים טבעיים הנותנים הרגשה טובה,
והפרשתם נגרמת על ידי פלצבו. אם נותנים אחרי פלצבו חוסמי אופיאטים ללא
ידיעת החולה, אין הרגשת הקלה.

**רפואה משלימה**

ש: האם רפואה משלימה היא עבודה זרה?

ת: חלק קטן הוא עבודה זרה. חלק קטן הוא טוב. הרוב אינו עבודה זרה ואינו
מועיל לכן יש בו משום דרכי האמורי (נר באישון לילה 333-325).


---
title: "נוסח תפילת שמונה עשרה (שו\"ת)"
type: "שו\"ת"
---

\[מקורות ע"י הרב מרדכי ציון\]

**"גשם" עם סגול או עם קמץ**

ש: האם יש לומר "גשם" בברכת גבורות בתפילת שמונה עשרה בסגול (ֶ) או בקמץ (ָ)?

ת: יש לומר "גשם" עם קמץ, כפי שנהג לומר רבנו הרב צבי יהודה.

\[וכן דעת הג"ר משה פיינשטיין בשו"ת אגרות משה (או"ח ד, מ אות טו), מובא
בשו"ת רבבות אפרים (ג, סח), וגם הג"ר יוסף שלום אלישיב בס' פניני תפילה
(עמ' קמה-קמו. ומובא בקובץ מבקשי תורה – גליון נא, עמ' כה שכך היא המסורת
מזקנו בעל ה'לשם', וכך התפללו החפץ חיים והגר"א). ולא כהגרי"ד סולוביצ'יק
בס' נפש הרב (עמ' קכא), אדמו"ר מסטמאר בס' אסיפת דברי יואל (עמ' יא אות ה),
וכ"כ בסידור בעל התניא, הג"ר שלמה זלמן איורבך בס' הליכות שלמה (ח"א ח:יד),
הגרי"י קניבסקי בס' ארחות רבנו (ח"א אות ריג), בעל מנחת יצחק מובא בס' אשי
ישראל (עמ' רלא הערה פז), הג"ר בנימין יהושע זילבר בשו"ת אז נדברו (יב,
כו), הגר"א מנחם מן שך מובא בשו"ת רבבות אפרים (שם), הג"ר יעקב קמנצקי בס'
אמת ליעקב עה"ת (בראשית ג, יט), והג"ר משה שטרנבוך בשו"ת תשובות והנהגות
(א, פא) - רשם מ"צ.\]

**ברכת המינים**

ש: כנגד מי מכוונת ברכת המינים בשמונה עשרה?

ת: נוצרים, מסיונרים. עיין רמב"ם הלכות תפילה ב א (עיין פירושו של הרב על
הסידור תפלת עמך ח"ג עמ' 93-89).


---
title: "פרשת כי תצא: אשת יפת תואר"
type: "מאמר"
---

## פרשת כי תצא: אשת יפת תואר

הסיפור של אשת יפת תואר המסופר בתורה קשה מאוד להבנה. מה זאת אומרת כי
רבש"ע מתיר לו אשת יפת תואר. שיתגבר על יצרו! אנחנו יודעים כי לאדם יצרים
וצריך להתגבר עליהם ולא ליכנע להם. עי' מסילת ישרים פ' א. כי אדם נמצא
במלחמה פנים ואחור, וצריך ליאבק!

תשובה: חז"ל אמרו דברה התורה כנגד יצה"ר. כלומר היתר אשת יפת תואר זה לא
ליכנע ליצר אלא להתגבר על היצר. שאם אדם ילך נגדו, נגד היצר, לאסור עליו את
הכל, הוא יפול. לכן רבש"ע התיר לו קצת. אז בדרך כזאת ,בתחבולה, תשב אצלו
ומתנוולת אז בסוף לא ירצה אותה. בתחבולות תעשה לך מלחמה נגד היצה"ר.

אבל וכי זאת השיטה? כל פעם שיש יצה"ר נלך קצת לקראתו?! תשובה: לא, כתוב
בתורה שלא. אדרבה זאת ההוכחה, פה זה יוצא דופן. כי זה מלחמה. מלחמה אינו
דבר נעים. הוא לא בבית שנתיים וכן הלאה. בסוף הוא לא יצליח לתפקד. הוא צריך
להילחם. לכן יש היתר. אבל באופן כללי לא. אדרבה, ע"י היוצא מן הכלל נאשר את
הכלל. שלא נכנעים ליצר אלא לוחמים נגדו מלחמת חרמה!

אבל יש עוד קושיה. רש"י מביא "ולקחת לך לאשה" אח"כ האשה שנואה ואח"כ מגיע
בן סורר ומורה. אם מתחתנים בצורה כזאת אין פלא שהאשה שנואה. ואם האשה שנואה
לא פלא שיוצא בן סורר ומורה. עבירה גוררת עבירה. קושיה: וכי זוהי עבירה,
והרי כתוב כי מותר!? אלא מסביר בעל ספר חסידים, כי לכל עבירה יש שני צדדים.
יש שאתה עושה דבר מושחת ויש שאתה עובר על רצון ד'. פה בהיתר של אשת יפת
תואר אמנם אתה לא עובר על רצון ד' אבל זה עדיין דבר מושחת! על פי רוב זה
הולך יחד אבל לא פה. אינו עובר על רצון ד' אבל זה עדיין מושחת. אם זה מושחת
זה גורר את כל שרשרת הרע!

סיכום: לילחם מלחמת חורמה נגד יצה"ר!

- פורסם בשאילת שלמה 292


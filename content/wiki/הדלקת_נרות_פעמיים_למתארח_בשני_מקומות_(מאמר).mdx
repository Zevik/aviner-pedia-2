---
title: "הדלקת נרות פעמיים למתארח בשני מקומות (מאמר)"
type: "מאמר"
---

**שאלה:** הדלקתי נרות חנוכה ברמת מגשימים, שם התארחתי. אך עוד הלילה אני
נוסע לגדרה, האם אני צריך להדליק נרות גם שם?

**תשובה:** הדין של הדלקת נרות הוא " נר איש וביתו" (שבת כא,ב). כלומר,
החיוב הוא להדליק נר בבית הקבוע של האדם. לכאורה, לפי זה כשאדם נמצא חוץ
לביתו הוא לא צריך להדליק הנרות, אבל חכמים קבעו שגם אכסנאי, הכוונה מי
שמתארח, מדליק ומברך. מתי אדם נחשב אכסנאי? אדם שמתגורר באותו מקום כמה
ימים. לכן, אחרי שהיית ברמת הגולן כמה ימים הדין הוא שתדליק שם. לעומת זאת,
במקום החדש אליו אתה נוסע אתה רק תהיה לאותו לילה, לכן בודאי שלא שייך
להדליק שם: א. כבר יצאת ידי חובת היום בהדלקה ראשונה. ב. יום אחד לא נקרא
עדיין בגדר אכסנאי כדי לחייב הדלקה. צריך לפחות שלושה ימים.

לכן זה טוב שהדלקת, ואין צורך להדליק שוב.


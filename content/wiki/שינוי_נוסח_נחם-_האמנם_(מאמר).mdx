---
title: "שינוי נוסח \"נחם\"- האמנם? (מאמר)"
type: "תשעה באב ובין המצרים - הלכה (מאמרים)"
---

**שאלה:** האם לא הגיע הזמן לשנות את הנוסח של "נחם" שמתאר את ירושלים
כ"העיר החרבה, הבזויה והשוממה"?

**תשובה:** אנא, בא לביקור בישיבתנו "עטרת ירושלים" הנמצאת בלב ירושלים
העתיקה, ברובע המכונה "הרובע המוסלמי", ותשתכנע מיד. \[וכתב הרב שליט"א בס'
למקדשך טוב עמ' 11 אות 1 ששאל את רבנו הרב צבי יהודה בדבר הטענה הידועה
כאילו תוכן אמירת בקשת "נחם" בתשעה באב הינו שקרי בימינו בגלל הקטעים של
"מר מצבנו",

השיב: "ירושלים היא עדיין בזויה ושוממה, כי עיקר ירושלים הוא בית המקדש. גם
ירושלים העתיקה עדיין במצב של 'שוממה ואין יושב'. אי אפשר לגשת אל העיר
העתיקה ולראות גלי אבנים של בתי כנסת ולא להתפרץ בבכי!" (שיחות הרב צבי
יהודה, תוספת בסוף השיחה "ולמינים אל תהי תקוה"). וכן דעת דעת הגרי"ד
סולוביצ'יק בס' נפש הרב עמ' 79, הג"ר משה שטרנבוך בס' מועדים וזמנים ח"ה ס'
שמח הערה 2, הג"ר עובדיה יוסף בשו"ת יחוה דעת ח"א ס' מג וס' ילקוט יוסף
תקפח, ב. ולא כהג"ר שלמה גורן בסידורי 'נוסח אחיד', והג"ר חיים דוד הלוי
בשו"ת עשה לך רב ח"א ס' יד, ח"ב ס' לו-לט, ח"ז ס' לה.\]

\[קטגוריה: מאמר\]\]


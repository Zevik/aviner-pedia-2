---
title: "בית הספר של נתינה"
type: "מאמר"
---

## פרשת תרומה: בית הספר של הנתינה

<http://video.maale.org.il/index.php/ser/show?vidid=135936>

\[עריכה: יוסף אברמסון\]

"דבר אל בני ישראל ויקחו לי תרומה מאת כל איש אשר ידבנו לבו תקחו את
תרומתי" (כה ב). צריך לתת תרומה אבל זה בנוי על נדיבות הלב. יש המעשה, שזה
מתן התרומה. ויש את נדיבות הלב, שזה המניע הפנימי. זה החשוב: המניע הפנימי.

זה גם בין איש לאשתו. בינם יש הרבה מתחים וסכסוכים. הסיבה לכולם הוא שהאדם
אגואיסט, הוא אינדיבידאליסט, הוא חושב רק על עצמו. אבל כשהוא נשוי זה בלתי
אפשרי, הוא נמצא עם עוד מישהו. כל אחד מושך לכיוון שלו וזה גורם למתחים.
אבל אם אדם מאושר לא רק עם מה שיש לו, אלא הוא מאושר לתת. אז הוא מאושר
ואין סכסוכים. "ידבנו לבו", הוא אוהב לתת לאשתו. וכן אשה לבעלה. הוא לא
נותן כי הוא חייב אלא כי יש לו תשוקה פנימית לתת, הוא מאושר לתת ואז
הנישואין עומדים. כדי להתחתן צריך תשוקה לתת וע"י שמתחתנים זה בית ספר גדול
של תשוקה לתת. גם לזוג ואחר כך גם לילדים.

- 

פורסם בשאילת שלמה 428


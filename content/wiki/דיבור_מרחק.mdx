---
title: "דיבור מרחק"
type: "מאמר"
---

## דיבור מרחק

\[מ"ראש יהודי"\]

דיבור יכול גם להרחיק. לדוגמה: פעמים רבות אנחנו מעליבים את ילדינו. זה
איסור חמור. בכלל, אסור באיסור חמור להעליב אנשים, קל וחומר ילד שהוא
חסר-אונים – שאינו יכול להחזיר. אם הוא ילד שיודע להחזיר, זה חמור פחות,
אבל בדרך כלל אינו יודע להחזיר. דיבור לא טוב כמוהו כשפיכות-דמים". "המלבין
פני חברו ברבים – כאילו שופך דמים" (בבא מציעא נח ב). גם כאן אנו שופכים
דמו של הילד, וקל וחומר אם הדבר מתרחש בפני אחרים, מבוגרים או ילדים,
חברים.

אמנם ישנה בעיה. לעיתים, במסגרת חינוכו, יוצא למחנך לעלוב באיזה ילד, או
שעליו להוכיח אותו בדברים קשים לפני כל הכיתה. לפעמים הוא אנוס, אבל צריך
להיזהר מאוד שלא להעליב סתם כך בלא סיבה. אין זו רק עברה חמורה – זה גם נזק
לילד.

- פורסם בשאילת שלמה 330


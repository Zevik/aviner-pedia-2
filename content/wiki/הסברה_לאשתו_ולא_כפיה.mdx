---
title: "הסברה לאשתו ולא כפיה"
type: "מאמר"
---

## פרשת ויצא: הסברה ולא כפיה

ד' אמר ליעקב אבינו "שוב אל ארץ אבותיך" (לא ג). גם יעקב אבינו הרגיש
שמתלחשים נגדו. אז הוא דיבר עם רחל ולאה ואמר להם תראו, אני עבדתי את אביכם
בכל כוחי אבל הוא ניצל אותי והחליף את משכורתי עשרת מונים (שם ז). הנה ד'
התגלה אלי בחלום ואמר לי לחזור לארץ ישראל (שם יג).

למה כל ההקדמות האלה? וגם הן עונות לו "העוד לנו חלק ונחלה בבית אבינו" (שם
יד). שיגיד ישירות כי ד' אמר לחזור לארץ ישראל וחוזרים.

אלא מסביר השל"ה הקדוש (ס' שני לוחות הברית על הפרשה) שהוא לא רצה להטיל
אליהם הוראה בפקודה, אפילו בפקודה אלוקית. כי בסופו של דבר זה אביהם, זה
מולדתם וביתם. זה קשה לכן לא רצה בכפיה. הוא רצה להסביר. מכאן שאין צורך
לאדם לתת פקודות לאשתו וכן להפך. אלא הכל בהסברה בענוה, בבירור, לשדל
ולשכנע.

השיעור בבלוג:
[1](http://video.maale.org.il/index.php/ser/show?vidid=135874)


---
title: "נטילת ידיים לאכילה (שו\"ת)"
type: "שו\"ת"
---

\[מקורות ע"י הרב מרדכי ציון\]

**אין מים**

ש: אני במקום בלי מים ורוצה לאכול לחם. מה לעשות?

ת: לעטוף את שתי הידיים (עיין שו"ע או"ח קסב י)..

**בעיה רפואית**

ש: בגלל בעיה רפואית אני יכול ליטול רק יד אחת, האם לברך על נטילת ידיים?

ת: כן. ולעטוף היד החולה. עי' שו"ע או"ח קסב י. ולברך על נטילת ידיים בלשון
רבים. כה"ח ד ב.

**נטילה במי ים**

ש: האם אפשר ליטול ידיים במי ים?

ת: לא. כי הם מלוחים. אבל אפשר לטבול אותם שם. ולברך על נטילת ידיים (שו"ע
או"ח קנט כ. מ"ב ס"ק צז).

**דבר שטיבולו במשקה**

ש: אם אני מטביל עוגה בתה, עליי ליטול ידיים?

ת: אפשר להקל. ויש מחמירים.

ש: ומרק?

ת: לא. כי נאכל בכף (שו"ע או"ח קנח ד. שו"ת שאילת שלמה ג עט. ד סה).

**כוס חד-פעמית לנטילה**

ש: האם מותר ליטול ידיים עם כוס חד-פעמית מפלסטיק או מנייר?

ת: יש מחמירים, כיוון שהוא חד-פעמי לא נחשב כלי, אך מן הדין מותר כי אפשר
להשתמש בו פעמים רבות (שו"ת אגרות משה או"ח ג לט. וישמע משה ח"ב עמ' עא, עו
בשם הגרי"ש אלישיב. שו"ת ודיברת בם ס' כא).


---
title: "מפלגת נעם ואחוז החסימה (מאמר)"
type: "מאמר"
---

**שאלה:** האם מפלגת נועם היא מציאותית? יש סיכוי שתעבור את אחוז החסימה?
האם אינה באה בדרישות מופרזות? האם בחיים אין אילוץ לעגל פינות?

**תשובה:** העומדים בראשה הם אנשים מאוד מעשיים, ריאליסטים ומציאותיים ולא
הוזים. וכן הרבנים העומדים בראשה. זו תחבולה ידועה, כאשר אי אפשר לסתור
דברי תלמיד חכם גדול, וכן אי אפשר לפקפק בחכמתו ובצדקותו, אז טוענים כנגדו:
הוא אינו מציאותי, הוא אינו יודע מה קורה בעם. לא כו. הוא יודע היטב. כאשר
יעקב אבינו בירך את אפרים כבכור, יוסף רצה לתקן אותו, אז הוא הגיב: ידעתי
בני ידעתי. כלומר: אני יודע שמנשה נולד קודם, כל מה שאתה יודע, גם אני
יודע, אך אני גם יודע דברים שאינך יודע, דברים עמוקים הנוגעים לעתיד.

יש אומרים, שבכלל, עם ישראל אינו מציאותי, אבל בחסדי ד' עלינו, אנחנו
בחיים, וכל האימפריות נמחקו. וכן יש שטוענים שאין זה מציאותי לומר כמו מרן
הרב קוק שעם ישראל הוא רע מבחוץ אבל טוב מבפנים. לא כן, זה מאוד ריאליסטי,
אבל ריאליסטי נשמתי עמוק, והתורה הבטיחה שיחזור בתשובה.

פעמים רבות בבחירות, סקרים התבדו. לא כולם די בקיאים בסטטיסטיקה. וגם זה
מקצוע מסובך. כדי להיות בטוח, יש לבדוק אחד על אחד, וזה בדיוק מה שעושה
מפלגת נועם, אז אפשר יהיה להיות בטוח, אם עוברים אחוז החסימה או לא ולהחליט
בהתאם.

גם הטענה הפשרנית שיש לעגל פינות - שיש להנגיש יהדות, שיש לדבר יפה, שיש
לגייר כל מי שחשקה נפשו - ידועה. אך אין להפנותה אל מפלגת נועם, אלא אל
השולחן ערוך, הרמב"ם, הגמרא, וגם החומש. יש להפנותה ישירות אל רבונו של
עולם. אלא רבונו של עולם יודע שעם ישראל הוא עם קדוש, היה קדוש, עדיין קדוש
ויהיה קדוש. שהוא עם נורמלי, גם עם סגולה וגם עם נורמלי, נורמלי בהתאם
לסגולתו.

- פורסם בשאילת שלמה 614


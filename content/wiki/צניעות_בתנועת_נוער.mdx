---
title: "צניעות בתנועת נוער"
type: "שו\"ת"
---

## צניעות בתנועות נוער

**קומונרית**

ש: רוב המדריכים בסניף שלנו מאוהבים בקומונרית. אולי היינו צריכים לעזוב
אבל זה לא בא בחשבון בשום אופן. מה לעשות?

ת: לקרוא הרבה מסילת ישרים ולבכות בכותל.

**מתן לגיטימציה בתנועה מעורבת**

ש: אני ממלא תפקיד בכיר בתנועה מעורבת. אישית איני עובר שום עבירה, אך האם
עצם עבודתי אינה מההווה מתן לגיטימציה?

ת: לא. אינך יכול לשנות את המציאות בחוזק יד. הנך אנוס. אך גם במצב זה, הנך
עושה כמיטב יכולתך. יישר כחך.

**סניף מעורב**

ש: איך אשמור על עצמי מבָנים בסניף מעורב?

ת: יש ללכת לסניף נפרד. אך אם הסניף מעורב, אז שלא יהיה לָך קשר כלל עם
בנים, אלא תבני ידידות רק עם בנות (עיין קצשו"ע קנב ח).

**הצטרפות בתנועת נוער מעורבת**

ש: האם אצטרף לתנועת נוער מעורבת כאשר יש סיכוי שאכשל בנגיעה?

ת: לא. ויש עוד הרבה איסורים. עיין קצור שו"ע קנב ח-ט-י.

**תנועת נוער מעורבת**

ש: איזה היתר יש לערב בנים ובנות בתנועת נוער. בניי שם, מדברים כל הזמן על
הבנות ולמטרה זו הם הולכים לשם?

ת: איני מכיר היתר. עיין קצור שו"ע קנב ח-ט-י.

ש: איך עליי להרגיש טוב בתנועת נוער מעורבת כאשר הרבנים פוסקים שזה אסור?
כיצד אפשר לתפקד אם אתה סוג ב'?

ת: כמובן הפתרון אינו לשנות את התורה כדי לעשותך סוג א', אלא לשנות את
עצמך. על כל פנים, כולנו סוג ב', כתב הרמב"ם, כי אינינו מלאכים שהם סוג א',
וגם סוג ב' צריך לעבוד את ד'.


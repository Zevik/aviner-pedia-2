---
title: "פרשת שמיני: התלהבות מסודרת (מאמר)"
type: "מאמר"
---

מה היה חטאם של נדב ואביהו? שהביאו אש זרה שד' לא צוה. הרב קוק מבאר כי זה
נבע מהתלהבותם (אורות הקודש ח"ג עמ' ש"ס). התלהבו התלהבות קודש. אז מה
הבעיה? כי גם התלהבות לקודש צריך להיות מסודר על פי הלכה וכו'. מאתיים
חמישים נשיאים גם התלהבו. גם הנצי"ב אומר על הפסוק "ולא תתורו אחרי לבבכם"
אפילו לדבר מצוה! כלומר אדם מתלהב ורץ לדבר מצוה. אנו בעד. אבל צריך להיזהר
שלא תגרור אותנו איפה שלא צריך. גם אסור היה להיות סמוך יותר מדי להר סיני
למרות שזה מלהיב. היה צריך לעמוד מרחוק. גם אברהם אבינו כשעמד בנסיון
העקידה התלהב וביקש לשרוט שריטה קטנה ביצחק כדי להוציא דם. אמר לו הקב"ה
שלא. הכלל הוא כי בודאי צריך להתלהב מאוד מאוד. אבל הכל צריך להיות מסודר
על פי שכל של תורה.

- פורסם בשאילת שלמה 591


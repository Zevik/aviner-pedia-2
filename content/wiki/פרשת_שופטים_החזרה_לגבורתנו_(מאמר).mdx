---
title: "פרשת שופטים: החזרה לגבורתנו (מאמר)"
type: "מאמר"
---

מובאים בפרשתינו הפטורים מן המלחמה (דברים פ' כ). הרמב"ם מונה בהלכות מלכים
את כל הפטורים אבל אין שם תלמידי ישיבות (פרק ז). יש שם את אשר בנה בית,
נטע כרם, נשא אשה ורך הלבב אבל אין שם תלמיד ישיבה! ב"ה אנו הולכים לצבא.
גם כל הפטורים הללו הם רק במלחמת הרשות. אבל במלחמת מצווה, כותב הרמב"ם שם,
הכל יוצאין אפילו חתן מחדרו, כלה מחופתה ואפי' הירא ורך הלבב (שם, סוף הל'
ד)! שמא תאמרו מה יועיל הירא ורך הלבב. הרי יפחד ולא יתפקד?! אלא הוא לא
יהיה הירא ורך הלבב. הוא יתגבר! כאשר האומה בסכנה, הארץ בסכנה, קידוש ד'
בסכנה אז גם החלש יאמר גיבור אני! הגלות הכניסה בנו הרבה מורך לב. זה מקללת
הגלות שבורחים מקול עלה נידף כנאמר: "ורדף אתם קול עלה נדף" (ויקרא כו לו).
אבל אנו ב"ה חוזרים לארצנו, חוזרים לגבורתנו.

`* פורסם בשאילת שלמה 614`


---
title: "גיוס עם הורסות לחימה (מאמר)"
type: "מאמר"
---

\[ראיון בתקשורת\]

ש: הרב הוא רב מרכזי בציונות הדתית, ועקב קריאתו לא להתגייס ליחידות עם
נשים בתפקידים של תומכי לחימה, עלולים החיילים להתלבט מה לעשות?

ת: הפוך! הרבה חיילים פנו אליי. הם התגייסו ליחידות בלי בנות, משום כל מיני
סיבות, כולל השקפתם, והצבא נותנת את האופציה הזאת, ובסוף יש שם בנות
כתומכות לחימה. זה מאד מפריע להם. לשכב במארב כל הלילה על יד חובשת קרבית,
זה מפריע לחייל. לנסוע יום שלם עם נהגת, מביך חייל. למה לא מודיעים להם
מראש?

ש: אבל יש נשים בצבא?

ת: נכון, אבל אותם חיילים שובצו ביחידות רק עם בנים, והנה יש שם בנות. לכן,
כתבתי: אנא, חייל יקר, אוהב צניעות ואוהב צה"ל, בדוק היטב מה קורה בכל
יחידה.

ש: בכל זאת יש נשים שמשרתות בצבא?

ת: אבל הם ביקשו דווקא להיות ביחידה לא מעורבת. היא לא מעורבת אבל יש
תומכות לחימה, לכן בפועל יש בנות. זה לא מוסרי וזה מפריע מאוד.

ש: במאמרו הרב רשם רשימה ארוכה יש תפקידים של תומכי לחימה שנשים משרתות
בהם: נהגת, קצין קשר, רופאה קרבית, קורס טייס וכו'. מה נעשה? כוח אדם כפול
של בנים ובנות? הרי יש מחסור בכוח אדם.

ת: אין מחסור בכוח אדם, כמו שכתבתי שם. אם יש מחסור כוח אדם, אז למה מדברים
על קיצור שירות צבאי לבנים?! אז למה אומרים שבעוד שבע שנים, יהיה עודף כח
אדם בצה"ל?!

ש: אז אי אפשר להתגייס לצבא בגלל שיש בה נשים?!

ת: לא אמרתי לא להתגייס אלא ההיפך. להגיד: אני אוהב את צה"ל, אני אתגייס
לצה"ל, אני אמסור נפשי בצה"ל, אך אתגייס רק ליחידה בה אין בנות תומכות
לחימה. ויש לבדוק קודם הגיוס ליחידה.

ש: אדם דתי אינו די חזק כדי לשרת עם בנות?

ת: א. יתכן. זה מפריע לו להתרכז במשימה, כי זה מסיח דעתו. ב. יחידה מעורבת
מורידה את היעילות של הצבא.

ש: אבל יש מחקרים שחברות עסקיות שיש בהן נשים, הן יותר איכותיות?

ת: איננו מדברים על חברה עסקית אלא על צה"ל. מארב עם נשים, לא טוב לחייל,
לא טוב לחיילת ולא טוב לצה"ל.

- פורסם בשאילת שלמה 601


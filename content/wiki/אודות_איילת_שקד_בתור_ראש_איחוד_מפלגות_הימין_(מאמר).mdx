---
title: "אודות איילת שקד בתור ראש איחוד מפלגות הימין (מאמר)"
type: "מאמר"
---

\[נכתב סביב הבחירות לכנסת ה-22\]

ש: אתמול הודיעו שאיילת שקד תעמוד בראשות הימין החדש, שהיא רוצה לאחד את כל
המפלגות הימין, ולעמוד בראש. מה דעת הרב על זה?

ת: גברת שקד היא אשה טובה וחשובה שעשתה הרבה דברים טובים, אבל מפלגה צריכה
העומד בראשה יהיה חזק באותה אידיאולוגיה. זה דבר פשוט, מפלגה שמאלנית צריכה
מישהו שמאלני חזק בראשה. מפלגה חרדית צריכה מישהו חרדי חזק בראשה. ומפלגה
דתית לאומית צריכה מישהו דתי-לאומי חזק בראשה.

ש: אז הבעיה שהיא לא דתיה או שהיא אשה?

ת: כמו שאמרתי שהיא לא דתיה.

ש: אבל אמרת לפני כמה שבועות שאשה לא צריכה לעסוק בפוליטיקה?

ת: נכון, אך זו לא השאלה שעומדת על הפרק עתה. כשתעמוד על הפרק, אפשר לדון
בזה.

ש: אבל הרב אמר, ואני מצטט: "נשים לא צריכות להיות בפוליטיקה, הפוליטיקה
היא מסובכת ואינה זירה למין הנשי".

ת: אבל, כאמור, זו לא שאלה שעומדת על הפרק. אמרתי כמה דברים בחיי, אבל זה
לא קשור לנידון.

ש: אבל אם אמרת דברים טיפשים זו הזדמנות לחזור בך.

ת: הראיון הזה על נושא אחד. אם אתה רוצה לדון בנושא אחר, אז תראיין מישהו
אחר.

ש: טוב. אז מה יהיה בשבוע הבא?

ת: תודה רבה שאתה מתייחס עליי כאילו אני נביא, אבל איני יודע. אלא אתה עוסק
במה שאוטו פון ביסמרק כינה "ריאלפוליטיק", מה יצליח במציאות, אנו מדברים על
העקרון.

ש: טוב, אז לסיכום, הרב אמר שמי שהיא חילונית ואשה לא יכולה לעמוד בראש
מפלגה דתית לאומית.

ת: לא אמרתי את זה. אלו המילים שלך.

ש: אבל אתה אמרת שאשה לא דתיה לא יכולה לעמוד בראש המפלגה דתית לאומית?

ת: אתה מכניס דבריך בתוך דבריי. אתה יכול להגיד מה שאתה רוצה אבל הקשב
להקלטה ותראה שאמרתי שמי שעומד בראש מפלגה צריכה להיות חזק באידיאולוגיה של
אותה מפלגה...

- פורסם בשאילת שלמה 609


---
title: "פרשת ראה: מחסד רק מרוויחים"
type: "מאמר"
---

## פרשת ראה: מחסד רק מרוויחים

\[עריכה: יוסף אברמסון\]

בסוף פרשת ראה יש את מצוות הצדקה. זה לא קל לקיימו כנאמר "נתן תתן לו ולא
ירע לבבך בתתך לו" (טו י). הנחמה: בגלל זה "יברכך ד' אלוקיך". כי אדם אוהב
את עצמו אוהב את כספו. קשה לאדם לתת משלו. אבל זו עבודת האדם לחלץ מעצמו.
אומרים אם הקב"ה היה רוצה היה יכול לברוא עולם בלי עניים. אבל הוא רצה
דווקא שיהיו עניים ויהיה סדר שאדם יתן מטוב לבו. זו עבודה נפשית גדולה.

כידוע עניי עירך קודמים, ומשפחתך קודמים כנאמר: "ומבשרך לא תתעלם" (ישעיה
נח ז). הכי קרוב כמובן זה בין איש לאשתו שהם אחד כנאמר "והיו לבשר אחד"
(בראשית ב כד). ולאו דווקא צדקה של כסף אלא של כל עזרה, כל חסד בכל דבר.
בשם האריז"ל מובא כי "ואהבת לרעך כמוך" הראשון זה בין איש לאשתו. ואמרו
הפוסקים שזה מובן בגלל הכלל של "עניי עירך קודמים". לתת כל מה שאפשר לשני .
גם אם זה קשה "לא ירע לבבך בתתך לו". אתה לא מפסיד. אתה מרוויח כי אתה נותן
ובגלל זה יברך ד' אלוקיך.

- פורסם בשאילת שלמה 401


---
title: "חלה שהופרשה- לפח או לתנור? (מאמר)"
type: "מאמר"
---

**שאלה:** האם צריך לשרוף את הפרשת החלה בתנור או שעדיף לזרקו לפח?

**תשובה:** בעבר היו נוהגים לשרוף בתנור, אבל בימינו זה לא מומלץ. החלה
אסורה באכילה. יוצא, שאתה אופה בתנור דבר שאסור באכילה. אפשר שזה יאסור את
התנור וגם את הלחם או העוגה שנאפים בתנור. פעם האש הייתה מחוץ לתנור והיו
זורקים לאש את החלה והיא הייתה נשרפת. אך כיום, האש בתוך התנור. לכן, צריך
לזרוק את החלה לאשפה. אבל, כמובן, לא ישר לאשפה, אלא קודם שמים את החלה
בתוך שתי שקיות ניילון ורק אז שמים את החלה העטופה באשפה.


---
title: "בחירת אשה - לומדים מאליעזר"
type: "מאמר"
---

פרשת חיי שרה: לב טוב יסוד הכל

\[עריכה: יוסף אברמסון\]

אברהם אבינו מסר לאליעזר זכות חמורה ביותר: למצוא אשה עבור יצחק בנו. הוא
בעצמו לא הלך כי סמך על אליעזר שיוכל יותר טוב להבחין ולהכיר מי מתאימה. זו
אחריות עצומה. כי עם ישראל בא מאברהם ושרה ולא מאברהם והגר.

כיצד יבחר? אשה חכמה? זה לא אומר כלום. כי יכולה להיות חכמה ורעה. אשה יפה?
הבל. אשה עשירה? הבל. אלא אמר כי יש לו רעיון לבקש מים. מי שתתן יותר
ויותר- בה הוא יבחר. וכך היה. רבקה היתה רצה ושואבת מהבאר לשוקת וחוזר
חלילה. מה עושה אליעזר ואנשיו באותו הזמן? שום דבר. הוא עומד: "והאיש משתאה
לה, מחריש לדעת ההצליח ד' דרכו אם לא" (בראשית כד כא). רבקה היתה יכולה
לומר: "אם אתה רוצה משהו תשתף פעולה, תזיז את עצמך". אבל לא אמרה כך. חשבה
שאולי תשושים מהדרך וכדו'. אלא עשתה חסד בלי חשבון. אומר אליעזר הנה חסד
עשה לי רבש"ע. אני רואה כי את מתאימה למשפחה שאני מחפש.

לסיכום: מכל התכונות הנדרשות החשוב ביותר שיש לחפש הוא מידות טובות. והחשוב
ביותר מכל המידות הטובות הוא חסד. לא ניתן למצוא בת זוג עם כל המעלות. אבל
אם יש חסד, אם יש לב טוב - הכל יסתדר. אך אם אין לב טוב – הכל יסתבך. אשרי
מי שיתחתן עם מישהי בעלת לב טוב. אשרי מי שבעצמו יש לב טוב. עד אז צריך
לתקן, ללמוד אחד מהשני, ללמוד יחד. זה יסוד הכל.

לצפייה בשיעורו של הרב :
[1](http://video.maale.org.il/index.php/ser/show?vidid=135866)


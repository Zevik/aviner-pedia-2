---
title: "ציוצים - 18 (מאמר)"
type: "מאמר"
---

למה תורכיה תוקפת ולמה בכלל יש מלחמת בעולם? השיב הפילוסוף קנט שזה בגלל
שיש באדם מרכיב נפשי של אלימות. וכבר כתבה התורה שבגלל זה קין הרג את הבל,
כפי שמברר מרן הרב קוק בספרו אורות.

------------------------------------------------------------------------

למה יש כל כך הרבה תאונות דרכים? – כי יש באדם יצר של אלימות, לכן בצאתו
לדרך עליו לקבל על עצמו להיות עדין נפש.

------------------------------------------------------------------------

קשה להרכיב ממשלה? לא נורא, זו בעיה פתירה. עלבונות ושנאה, הם הבעיה. לכן
פעם אחת ולתמיד: חילוקי דעות כן, חילוקי לבבות לא. אשרינו שיש לנו צה"ל
שמאחד את כולם: דתיים וחילוניים, שמאלנים וימנים.

------------------------------------------------------------------------

כיצד להתיחס לאמירת איש פוליטי מחו"ל שאין לקנות סחורה מיהודה ושומרון כיון
שהם שטחים כבושים? - הוא לא למד היסטוריה והתבלבל בין ארצות הברית שהיא
כבושה מן האינדיאנים, אבל על ארץ ישראל אמרו החשמונאים: לא כבשנו אדמת זרים
אלא חזרנו לנחלת אבותינו.

------------------------------------------------------------------------

לו תוכן הסמרטפון היה כולו טהור וכשר, האם היה מקום להתירו? - ודאי לא. הוא
מזיק פיסיולוגית, בגלל חוסר שינה. הוא מזיק נפשית, מפני שבא על חשבון
פעילות גופנית וקשרים חברתיים, וגורם לדכאון.

- פורסם בשאילת שלמה 622


---
title: "הפגנה כנגד ראש הממשלה בעת מלחמה"
type: "עם ישראל (מאמרים)"
---

שאלה: בוטלה ההפגנה מחאה נגד ראש הממשלה מול ביתו עקב המצב בארץ. אבל ודאי
בעתיד יהיו עוד הפגנות. האם באופן כללי, יש להפגין נגד ראש הממשלה?

תשובה: בודאי שלא. באמצע מלחמה לא עושים הפגנות נגד. באמצע מלחמה לוחמים.
אנחנו באמצע מלחמה מאז קום המדינה וגם קצת לפני כן, המלחמה לובשת צורה
ופושטת צורה, ועכשיו היא בצורה של טרור. היא "הפרטה" של המלחמה. לכן כל
קילומטר גבול וכל אזרח חייל. כל אזרח חייל בלי מדים ואנחנו במלחמה. במלחמה
צריך להוסיף עוז וגבורה, ולא להוסיף וויכוחים ופילוגים. מי שחושב שאנחנו
יודעים דברים שראש הממשלה אינו יודע, הוא טועה. מי שחושב שהוא רוצה יותר
שקט ,ממה שרוצה ראש הממשלה, הוא גם טועה. כל מה שאנחנו יודעים, ראש הממשלה
יודע, ויש גם כמה דברים שראש הממשלה יודע ואנחנו לא יודעים. האם זאת אומרת
שאסור להפגין נגדו ? ודאי שמותר להפגין אבל לא עכשיו. וגם כשמפגינים, לא
מפגינים כדי להחליש. אסור להחליש את ראש הממשלה, אסור להחליש את הצבא. אלא
צריך לחזק. יש לומר: יישר כחכם על מה שאתם עושים ויהי רצון שד' יתן לכם כח
לעשות הלאה ולעשות יותר. אך אם זו הפגנה לחיזוק ראש הממשלה, אנו בעד. לא
להתבלבל! האויב שלנו הוא לא ראש הממשלה. האויב שלנו הוא לא הצבא. האויב
שלנו הוא האויב: איראן, סוריה, חיזבאללה, ורוסיה שתומכת בהם. הם האויבים
שלנו. גם הטרור הוא לא האויב המסוכן שלנו. טרור לא יכול להרוס מדינה. אלא
הוא מלחמה פסיכולוגית, הוא מטריד, הוא מפחיד, הוא מבלבל. הוא באמת נורא אבל
אינו יכול לכבוש מדינה. טרור הוא אויב משני ומזיק. מי יכול לכבוש מדינה?
צבא! לכן העיקר הוא להתעצם נגד המדינות האויבות שלנו ולתת לצה"ל לעבוד,
ולומר לו: יישר כח. ולתת לראש הממשלה לעבוד ,ולומר לו: יישר כח. אנשים לא
יודעים בכמה אתגרים, מצבים קשים, לחצים ומתחים עומד ראש הממשלה, וברוך ד',
הוא עומד איתן. לכן אם עושים הפגנה ,זה כדי לומר: יישר כח, אדוני ראש
הממשלה שלנו! ויישר כח, הממשלה שלנו! ויישר כח, הצבא שלנו!

סיכום: האויב הראשי והמסוכן הוא המדינות האויבות והאוהב הכי גדול שלנו הוא
מדינת ישראל, ממשלת ישראל, ראש ממשלת ישראל והזרוע הלוחמת הלא הוא צה"ל!


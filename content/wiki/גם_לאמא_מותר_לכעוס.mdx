---
title: "גם לאמא מותר לכעוס"
type: "מאמר"
---

## גם לאמא מותר לכעוס

\[מדף שבועי "ראש יהודי"\]

איננו מלאכי השרת, רק בני אדם. אנו כועסים לפעמים על ילדינו באופן לא
מוצדק, ואין זה סוף העולם.

גם אנחנו מועדים, וגם לנו יש לעיתים תגובות בלתי שקולות.

פעמים רבות אנו מגיבים בכעס, אבל הכעס אינו על הילד, אלא על עצמנו. אין
להיבהל, תופעה חד פעמית אינה מטביעה את חותמה על כל מהות החינוך.

החינוך אינו נבנה על-ידי מעשים חד-פעמיים חינוכיים, וגם אינו נהרס על-ידי
מעשים חד-פעמיים בלתי-חינוכיים. חינוך הוא רצף, התמדה, עמל, השקעה, ואם
מעדנו, נתפייס.

והעיקר שיש אהבה, אהבה בלב וביטויים של אהבה. וזאת האהבה הינה שקולה כנגד
כל הנזיפות. וגם יפה ממבול של דברי מוסר.

האהבה היא הבסיס. בלי אהבה – אין ילד!

- 

נלקח משאילת שלמה 189


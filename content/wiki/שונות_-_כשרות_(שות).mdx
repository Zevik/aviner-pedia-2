---
title: "שונות - כשרות (שו\"ת)"
type: "שו\"ת"
---

\[מקורות ע"י הרב מרדכי ציון\]

**ארנבת**

ש: בתורה כתוב שארנבת מעלה גרה אך המדע אומר שלא כן הוא?

ת: א. יש אומרים שזו ארנבת אחרת. וקשה מתרגום שבעים שמתרגם LAGOS. ב. יש
אומרים, אוכלת הפרשותיה, וזה אותו עיקרון. ג. יש אומרים, שטמאה על אף שלעין
האנושית נראת מעלה גרה בגלל תנועת הלעיסה התכופה. ד. הרמב"ם מגדיר מעלה גרה
כחסרת שיניים עליונות. הלכות מאכלות אסורות פרק א (עיין שו"ת שרידי אש ב
יז. ופירוש לויקרא של ר' דוד צבי הופמן, ויקרא יא ו – רשם מ"צ).

**דיג**

ש: האם אפשר לדוג דג עם פתיון לא כשר?

ת: כן (עי' שו"ת שאילת שלמה ד קעד).

**ריח לא כשר**

ש: מותר לי לעבוד במשרד שעולה לחלונותיו ריח ממסעדה לא כשרה?

ת: כן. הריח לא אסור וכן זו הנאה שבאה לו לאדם בל כרחו. פסחים כה ב.

**ספר בישול**

ש: האם מותר להחזיק בבית ספר בישול לא כשר ולהכין ממנו רק מזון כשר?

ת: לא. משום מחזק ידי עוברי עבירה. אלא אם כן זהו ספר של גויים.

**מזון כלבים**

ש: מותר לתת לכלב מזון מבוסס על חזיר?

ת: כן. אינו אסור בהנאה. אפשר גם ללבוש מעיל עשוי מעור חזיר. וכן חגורה.
אכילה אסורה או מסחר (קצשו"ע סד). אבל בשר בחלב אסור בהנאה.


---
title: "בעד מי נצביע"
type: "מאמר"
---

## בעד מי נצביע

\[אתר כיפה\]

שאלה: בעד מי הרב יורה להצביע בבחירות?

תשובה: איני אומר לאחרים בעד מי להצביע. כל אחד חייב להצביע בעד מי שהוא
חושב שזו טובת האומה.

ש: אבל בעד מי הרב יצביע באופן אישי?

ת: מוקדם מידי. יש לחכות ולראות מה הן האפשרויות השונות.

ש: אבל אם היו בחירות היום, בעד מי היה הרב מצביע?

ת: אלו ספקולציות. אנו שוברים את הראש כדי לפתור בעיות שיש, ואין זה
עניינינו לטפל בבעיות שאינן עומדות על הפרק. אך באופן עקרוני יש לבחור בעד
מפלגה שתחזק את המדינה היהודית.

ש: מדינה יהודית?! וכי לא כולם מסכימים לכך?!

ת: לא. כבר שנתיים, כוחות גדולים עמלים על חקיקה אשר מטרתה למחוק את האופי
היהודי של המדינה, ולהפוך אותה למדינה חילונית, מדינת כל אזרחיה, מדינה ככל
המדינות המערביות.

ש: במה למשל?

ת: בהריסת עניינים חיוניים המעוגנים בסטטוס קוו, כגון החלשת הרבנות הראשית
לישראל, החלשת מעמד הדיינים, גיור לא לפי ההלכה אלא לפני רצונו ותודעתו של
האדם, ביטול כשרות הנישואים, עד כדי חוקי סדום כגון שני הומואים שיוכלו
לקנות תינוק ולגדלו, שזו תועבה שלא תשוער. חוקקו חוקים רבים כאלה, עשרות הם
באמצע תהליך, ועוד עשרות מוכנים.

ש: למה לא שומעים על כל זה?

ת: הם פועלים בתחכום, עובדים בשקט כדי שלא ישימו לב. קשר של שתיקה.

ש: אבל הבית היהודי כן מתאמצים להציל את המצב?

ת: אמנם הם מציגים את עצמם כמושיעים אך למעשה הם שותפים ישירים או עקיפים
לחורבן. הם מרדימים את הציבור בטענה שמה שחוקקו הן רק זוטות חסרות משמעות.
לא כן! כמשל של דנציג...

ש: דנציג?!

ת: כן. לפני מלחמת העולם השניה הגרמנים תבעו מהפולנים בעלות על העיר הזו,
בגרמנית דנציג, בפולנית גדנסק, בטענה שמתגוררים בה גרמנים רבים ועוד טענות.
הם הבטיחו שרק רוצים את דנציג, ואז יהיה שלום, האם לא, אז יפתחו במלחמה.
אמר ראש ממשלת פולין: הם לא רוצים רק את דנציג, הם רוצים את וורשא, רק
מתחילים בדנציג. לכן אנו נילחם על וורשא – בדנציג! רבני נובהרדוק התשמתשו
באירוע הזה כמשל לדרך להילחם נגד הרע.

ש: אבל עובדה היא שהבית היהודי כן מצליחים ומתעצמים. הם השיגו 12 חברי
כנסת, שזה הישג עצום, ועתה סקרים מבטיחים להם 17?

ת: יתכן. אך לא די בכך. יש לפעמים אגואיזם מפלגתי, כאשר מפלגה דואגת לעצמה
ולא לאומה ולא תורה. המפלגה הופכת לאידיאל עצמי. ההוגה מקיאוולי הסביר היטב
בספרו "הנסיך" את המטרה של שלטון לשם שלטון, בכל מחיר. ובינתיים אינם
מטפלים בסכנה הקיומים לאומה.

ש: למה סכנה קיומית לאומה? סכנה קיומית לתורה!

ת: גם לאומה. קודם כל,אומה אינה רק כלכלה ובטחון. אומה זו נשמה. בלעדה היא
נופלת. שנית, הריסת הסטטוס קוו, גם הורס את אחדות האומה. הוא משמש דבק
לאומי. יש בזכותו אחדות מסביב לשייכות לתורה, להר סיני, לשבת, לכשרות,
לחתונה כשרה ועוד. לכאורה, הסטטוס קוו נראה רק כמין דמוקרטיה הסדרית,
הניתנת ללחצים ולשינויים, אבל בפועל הוא קיים עוד מתקופת הישוב, ופירושו
שאין הפרדת דת ומדינה, שאנו חיים יחד, וכל צד מקבל ומוותר.

ש: זה מצב ראוי ורצוי?

ת: בינתיים כן. מצד אחד אנו אנו עם אחד, אך מצד שני, יש בינינו נושאים
חמורים ששנויים במחלוקות עמוקות. לכן אי אפשר לקבוע חוקה. לכן, למעשה
הסטטוס קוו משמש כעין חוקה בלתי כתובה, אך מובנת מאליה,בענייני דת ומדינה,
ואף על פי שהוא עמום, בזכותו כולנו מסתדרים יפה ביחד. כירסום הסטטוס קוו
יביא פילוגים קשים באומה, וכבר מביא, כפי שקורה עם החרדים שנדחים לכיוון
החוצה. הסטטוס קוו הוא לא רק קיומנו הרוחני, היא גם קיומנו הלאומי, במניעת
שסע, שמירת האחדות ופתרון כל הבעיות בדרכי שלום ואהבה.

ש: אבל כרגע עם פיזור הכנסת כל החקיקות האלה ירדו מן הפרק?

ת: לא כולן. חלק ממשיכות.ובכלל, זה רק נעצר זמנית, ברור שימשיכו. אלו כחות
חזקים שעדיין דוחפים ופועלים.

ש: אז מה הרב מציע?

ת: כל מפלגה המגדירה את עצמה כדתית חייבת לחרות על דגלה שלא רק תמנע מכאן
ולהבא את החורבן הרוחני הזה, אלא תילחם כדי שכל חוקי סדום אלה ייבטלו, גם
במחיר של משבר קואליציוני.

ש: עד כדי כך?!

ת: כן! אם לא רוצים שספינת המדינה תטבע. מדינה יהודית זה לפני הכל! יותר
חשוב מכל מפלגה ומכל קואליציה!

ש: כלומר הרב מציע להצביע בעד החרדים?

ת: או הבית היהודי, אם יעשו תשובה, אבל תשובת אמת, ולא סתם תשובה של מילים,
אלא יישבעו לשים בראש מעניינים לתקן את העבר ולא לחטוא יותר בעתיד. כלומר:
בית יהודי למען מדינה יהודית.

- פורסם בשאילת שלמה 367


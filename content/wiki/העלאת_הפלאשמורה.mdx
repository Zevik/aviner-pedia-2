---
title: "העלאת הפלאשמורה"
type: "עם ישראל (מאמרים)"
---

## האם יש להעלות את הפלאשמורה?

\[ראיין: הרב מרדכי ציון\]

ש: מה צריך להיות יחסנו לעלית הפלאשמורה?

ת: תלוי. לא כולם אותו דבר. יש שלושה סוגים: א. יהודים טובים. ב. יהודים
שהתנצרו. ג. גויים נוצרים שמתחזים ליהודים.

ש: למה הם מתחזים? מה הם מרוויחים?

ת: כי מדינת ישראל היא גן עדן, בחסדי ד' עלינו. אם נפתח שערי הארץ לכל גוי
שירצה, יגיעו כאן כמה מיליארדים.

ש: ואותם שהתנצרו, זה היה מרצונם הטוב, או שכפו עליהם, כמו האנוסים מספרד?

ת: מרצונם החופשי. זה התחיל לפני 150 שניה עם מיסיונרים מאנגליה. אלה
שהתנצרו נחשבו בעיני היהודים האתיופים כמומרים, כנוצרים לכל דבר.

ש: המיסיונרים הצליחו לשכנע אותם בהבלי הנצרות?

ת: לא נראה. אלא זה היה עבורם עליה במעמד, גם כלכלי, גם חברתי, גם חינוכי.
א. כלכלי, כי היתה בצורת גדולה באתיופיה ומתו בין שליש לחצי האוכלוסיה. ב.
העלאה בסטטוס החברתי. ג. בתי-ספר נוצרים שנחשבו יותר טובים מבתי-ספר
יהודים. הקיצור, לא מתוך כפיה אלא מתוך רדיפת תועלת. אין בהם שום סממן
יהודי. הם גויים גמורים. לא עליהם נאמר: אנו מתירים להתפלל עם העבריינים.

ש: אז למה מעלים אותם לארץ?

ת: פוליטיקה מושחתת של גופים בארצנו שרוצים להעלות גויים כדי להטות את הכף
לכיוון נישואים אזרחיים, לכיוון שינויים בגיור, לכיוון רפורמים – כל זאת
בעזרה כספית של הקרן החדשה לישראל וארגונים נוצרים שונים.

ש: אבל מה אפשר לעשות? הרי חלקם הם יהודים טובים?

ת: כהנחיית הרבנות הראשית: לא להעלות את כולם ללא הבחנה, אלא לבדוק אחד אחד
ברשימה.

ש: ובסיכום?

ת: שא נס לקבל גלוייתנו – לא גלויותיהם.

`*`

פורסם בשאילת שלמה 429

<a href="קטגוריה_(מאמר" class="wikilink" title="קטגוריה (מאמר">קטגוריה
(מאמר</a>


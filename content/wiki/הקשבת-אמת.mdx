---
title: "הקשבת-אמת"
type: "מאמר"
---

## הקשבת-אמת

\[מ"ראשי יהודי"\]

תגובה לא חייבת לבוא מיד לאחר ההקשבה. עכשיו אני רק מקשיב, מחר אגיב. אינני
יכול להקשיב ולהגיב באותה שעה עצמה. אם אני עסוק בתגובה, אינני פנוי
להקשבה. יש כלל בהלכות כשרות: "איידי דטריד למפלט – לא בלע" (עיין חולין ח
ב). כאשר מולחים מספר חתיכות בשר יחד, כיוון שכל חתיכה טרודה לפלוט את הדם,
היא אינה בולעת דם שיצא מחתיכות אחרות, אבל אם תהא שם בטעות חתיכת בשר שכבר
הוכשרה, יתכן שתבלע דם, כיוון שאינה טרודה בפליטה.

אם טרודים לפלוט, אין יכולת לקלוט באותו זמן. גם אם אין מדברים כלום, והמוח
עסוק בניסוח התשובה שיענו לו – אין זו הקשבה. מצב שכלי כזה שולל כל אפשרות
של הקשבה והתעניינות אמת.

- פורסם בשאילת שלמה 264


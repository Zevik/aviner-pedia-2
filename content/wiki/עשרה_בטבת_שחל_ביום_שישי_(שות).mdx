---
title: "עשרה בטבת שחל ביום שישי (שו\"ת)"
type: "תעניות ובין המצרים (שו\"ת)"
---

**הלכות עשרה בטבת שחל ביום שישי**

ש: היתכן שצום יחול ביום שישי?

ת: עשרה בטבת הוא היחיד. שו"ע או"ח תכח. תקנ.

ש: מותר לאכול לפני עלות השחר?

ת: כן, אם התנה לפני שהלך לישון, ודי להתנות במחשבה (שו"ע תקסד א. מ"ב ג.
שעה"צ ג – מ"צ).

ש: מותר לצחצח שיניים?

ת: כן (שו"ת מנחת יצחק ד קט. ילקוט יוסף מועדים תקלד – מ"צ).

ש: רחיצה מותרת?

ת: גם המחמיר בכל עשרה בטבת, השנה מותר מפני כבוד השבת (מ"ב תקנ סק"ו. שו"ת
יחוה דעת ה מא – מ"צ).

ש: האם מי שלא צם יכול להיות שליח ציבור?

ת: לא. שו"ע או"ח תקסו ב.

ש: יש מנהג לתת צדקה לעניים?

ת: כן. אגרא דתעניתא צדקתא. יש נוהגים לתת מחיר מה שהיה אוכל. מ"ב תקסו יב.

ש: מותר לטעום מאכל לכבוד שבת אם יש חשש שטעמו פגום?

ת: לטעום מעט ולפלוט. שו"ע או"ח תקסז א הגה. מ"ב סק"ו.

ש: יש להתעטף בטלית ולהניח תפילין במנחה?

ת: הרוב לא נוהגים בתפילין. שע"ת לד סק"ב. לז סק"א. ביה"ל לז ד"ה בשעת.
טלית, אין מניעה.

ש: אם הציבור מתפלל מנחה אחרי השקיעה, האם יש לקרוא בתורה פרשת ויחל ולומר
עננו בשמונה עשרה?

ת: כן. אך יש להיזהר להתפלל לפני השקיעה שיש בזה משום זלזול בכבוד שבת
(שו"ת דבר יהושע ג סג. פסקי תשובות תקנ י – מ"צ).

ש: האם אומרים ברכת כוהנים?

ת: אומרים בשם החזו"א שיעלה כוהן שמתענה גם במנחה גדולה, וכך נהגו למעשה
בבית מדרשו בבני ברק (קהלות יעקב ברכות כט. מעשה איש ב צח), וכן נוהגים
אחריו בעוד מקומות (מועדים וזמנים ז רמח). אך זה חידוש. באופן פשוט נושאים
כפיים רק במנחה קטנה (שו"ת שבט הלוי ח כג. הליכות שלמה פ"י הערה כא), ויש
אומרים רק אחרי פלג המנחה (לוח א"י). עיין פסקי תשובות קכט (אות א) ואישי
ישראל (כז הערה קטז – מ"צ).

ש: האם אומרים וידוי ונפילת אפיים במנחה?

ת: לא (מ"ב תקנ ס"ק יא). והוא הדין שאין אומרים אבינו מלכנו (מ"ב תרב
סק"ג), ויש ספרדים האומרים אבינו מלכנו בדילוג אלו שמוזכר בהם חטא (עיין
שו"ת יחוה דעת א נד. פסקי תשובות תקנ 37 – מ"צ).

ש: מתי נגמר הצום?

ת: בצאת הכוכבים בתוך שבת. שו"ע או"ח רמט ד הגה.


---
title: "שונות - הלכות שבת (שו\"ת)"
type: "שו\"ת"
---

\[מקורות ע"י הרב מרדכי ציון\]

**ספר שמירת שבת כהלכתה**

ש: מאיזו מהדורה של ס' 'שמירת שבת כהלכתה' יש ללמוד?

ת: מהספר השלישי. גם יותר נעים לקרוא.

ש: אבל לפעמים המחבר מחמיר יותר במהדורות החדשות.

ת: אין הבדלים גדולים.

\[סיפר לי ידידי ר' איתי אסמן שפעם שאל את הגר"א נבנצל שאלה זו (כשהיו שתי
הוצאות), והוא השיב: "מהשנייה". אמר לו: "אבל הוא מחמיר יותר?" והרב ענה:
"אנחנו לא מחפשים חומרות אלא את האמת". שאל עוד: "ממה למד הגרש"ז אוירבך"?
ענה הרב: "מהשנייה".

ומסופר בס' חכו ממתקים (ח"ב עמ' רכב): במשך תקופה מסויימת, נוהג היה הגרש"ז
אוירבך בסעודות שבת בביתו, לפתוח ספר 'שמירת שבת כהלכתה' ולימד מתוכו
באוזני המסובים הלכות שבת. ופעם אמר הגרש"ז (הערה קעו): מכיון שמסתמכים על
ספר זה בשמי, מחובתי, אפוא, לעבור עליו טובא.\]

**חשבון נפש בשבת**

ש: הרב כתב שמותר לעשות חשבון נפש בשבת, אך זו מלאכה קשה וגם מעוררות צער?

ת: ומלתם את ערלת לבבכם – מילה דוחה שבת. חידושי הרי"מ.


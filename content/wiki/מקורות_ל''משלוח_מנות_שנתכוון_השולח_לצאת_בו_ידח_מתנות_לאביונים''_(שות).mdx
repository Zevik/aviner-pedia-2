---
title: "מקורות ל''משלוח מנות שנתכוון השולח לצאת בו יד\"ח מתנות לאביונים'' (שו\"ת)"
type: "שו\"ת"
---

\[מקורות ע"י הרב מרדכי ציון\]

הגר"א נבנצל כתב לי: "כן". הגר"ח קנייבסקי כתב לי: "לא יצא שניהם" (משמע
מדבריו שכן יוצא מתנות לאביונים). הג"ר יעקב אריאל, רבה של רמת גן, כתב לי:
"עיין מגילה ז' א-ב, 'קיימת בנו...' תלוי בגירסאות השונות שם" (כתוב שם
שרבי יהודה נשיאה שדר ליה לרבי אושעיא אטמא דעיגלא תלתא וגרבא דחמרא. שלח
ליה קיימת בנו רבינו ומשלוח מנות איש לרעהו. ויש גורסים "ומתנות לאביונים"
\[גמרא המודספת ור"ח\] ויש מוחקים \[רש"י, ב"ח והגר"א\]. ואכן יש פוסקים
הסוברים שאפשר לצאת ידי שני החיובים בנתינת אחת לעני. עיין עוד טורי אבן
ומהר"ץ חיות שם. שו"ת תשובה ואהבה סי' רצט. שו"ת כת"ס או"ח סי' קלט).
הגרז"נ גולדברג כתב לי: "אם מדובר בעני מסתבר שיוצא מתנות לאביונים אבל לא
יצא ידי משלוח מנות". הג"ר פנחס אברהם מייערס, אב"ד האג ומח"ס שו"ת דברי
פנחס, כתב לי: "לדעתי נראה שכן, כי הדבר לא תלוי במקבל אלא בנותן, ממילא
קיים המצווה". הג"ר גמליאל הכוהן רבינוביץ, מח"ס גם אני אודך, כתב לי:
"יצא. רק צריך לתת לעוד אביון כי הרי צריך לקיים מתנות "לאביונים"- לשני
אביונים. חוץ מזה ייתן לאדם שלישי משלוח מנות". ועיין שו"ת אפרקסתא דעניא
(א פו) שהגאון רבי דוד שפערבער דן בעניין זה אם הוא תלוי בהנותן או המקבל.


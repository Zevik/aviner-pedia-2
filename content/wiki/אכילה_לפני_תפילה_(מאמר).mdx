---
title: "אכילה לפני תפילה (מאמר)"
type: "מאמר"
---

**שאלה:** האם לדעת הרב מותר לשתות תה או נס-קפה או לטעום עוגייה לפני
תפילת שחרית בשבת?

**תשובה:** באופן פשוט, אסור לאכול לפני התפילה. חז"ל אומרים (ברכות י, ב)
על הפסוק: "ואותי השלכת אחרי גוך" (מלכים א יד, ט) – אל תקרי "גוך" אלא
"גאיך". כלומר, שאדם התגאה ודאג לעצמו ואכל לפני שקבל עליו מלכות שמים. וכך
הם דורשים את "לא תאכלו על הדם"(ויקרא ו, כו) לא תאכלו קודם שתתפללו על
דמכם. כלומר - להציל את דמו. אם כן, לא אוכלים לפני תפילת שחרית.

אמנם, אדם שהוא חלש וקשה לו, יכול לשתות קצת תה. דנו הפוסקים אם מותר עם
סוכר או בלי סוכר אבל בוודאי שלא לאכול ממש. לסיכום: אפשר להתיר למי שממש
צריך את המינימום של מה שצריך.


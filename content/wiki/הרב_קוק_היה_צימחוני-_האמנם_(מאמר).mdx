---
title: "הרב קוק היה צימחוני- האמנם? (מאמר)"
type: "מאמר"
---

**שאלה:** האם מרן הרב קוק היה צמחוני? כי יש אומרים שכן ויש אומרים שלא.

**תשובה:** לא. הרב אמר שזה חזון עתידי. וכן הוא אמר לרב צבי יהודה לאכול
בשר.

\[ופעם שמעתי שהרב שליט"א אמר בתוכנית רדיו לעיין באיגרות ששלח מרן הרב
לרבנו הרצי"ה, שמרן הרב קוק כתב איגרת לרבינו על מה שהיה זמן בצעירותו
שרבינו לא אכל בשר. מרן שאל אותו: מדוע אתה לא אוכל בשר? אתה צריך לאכול
בשר, זו אינה מדרגתינו. הוא נזף בו: אתה יודע שיש הרבה אנשים אכזריים
בעולם, והרבה מהם צמחוניים. עוד כתב מרן הרב לרבינו: תלמיד חכם, בין שאר
הדברים, צריך לדעת גם לשחוט. וודאי שישנם תלמידי חכמים שאינם יודעים לשחוט,
אבל זה דבר טוב וראוי.

אנא, למד לשחוט (אגרות ראיה ח"ג, איגרת תש"פ). אחר כך כתב איגרת נוספת: (שם
איגרת תשפ"ד) למדת לשחוט? ובאיגרת שלישית: (שם איגרת תשצ"ט) נו, אתה לומד
לשחוט? ובסוף איגרת אחרת: (שם תתל"ט) אני שמח שלמדת לשחוט. עכשיו, שלמדת
לשחוט, אתה צריך לשחוט. שחטת כבר? (ראה עוד איגרת תתנ"ב, תתנ"ג, תת"ס). מרן
לחץ עליו, כדי שלא יאחוז באידיאולוגיה שאסור לשחוט או לאכול בשר. ועיין
מאמר מרן הרב קוק על "הצמחונות" שנדפס מחדש ע"י הרב שליט"א.\]


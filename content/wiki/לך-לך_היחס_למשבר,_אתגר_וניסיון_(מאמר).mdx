---
title: "\"לך-לך\" היחס למשבר, אתגר וניסיון (מאמר)"
type: "מאמר"
---

אברהם אבינו וודאי היה לו קשה "לך לך מארצך וממולדתך.." תעזוב את הכל! כל
אדם יש לו בכל יום דברים קשים הנוגדים את רצונו. הן שבאים עליו מפני הטבע,
הן שכפויים עליו מפני החברה, הן ציווים של רבש"ע שהם קשים לו. כל יום אדם
נתקל עם דברים רבים שהם בניגוד לרצונו. זה הצד השווה לכל בני המין האנושי.
במאי קמיפלגי? ביחס אל הדבר הזה.

יש 3 סוגי אנשים:

1\. הסוג הראשון: סמרטוט. הוא מתבכיין ומתאמלל, מלא ברחמים עצמיים, מגרד את
הפצעים, הוא מעלה גרה על צרותיו וענייניו, הוא מרוכז על עצמו. הוא
אינדבדואליסק, נרקיסיסט,. והוא מתנהל כמו סמרטוט. הרבה אנשים הם סמרטוטים.

2\. מעל לזה יש אדם שהוא גיבור. הוא מתגבר, יש קשיים? אז מה אם יש קשיים.
הוא ממשיך והוא שמח. הוא חיי בחברה והוא מקבל את ההגבלות, ואם רבש"ע אומר
לו הוא עושה. וזה נקרא גיבור.

3\. הסוג השלישי- מאמין. כל מה שקורה לאדם בניגוד לרצונו, שייך להנהגה
האלוקית ונעשה לטובתו כדי שילמד גבורה. ואין סתירה בין המאמין לגיבור. אלא
שגיבור תופס דברים אלו סתם כך- שזה בא מהמקרה, והמאמין מייחסם אל רבש"ע.

הסמרטוט קורה לאירוע קשה- משבר, הגיבור קורה לזה- אתגר. המאמין קורה לזה-
ניסיון. מהות המושגים האלו בכל תוקפם זה שייך ל3 הקבוצות האלו בעוד שיכולים
להיות שינויים אבל לא במהות. אלו אותם מקרים אך הייחס הוא שונה. איך
אומרים? הכל בראש. אם זה משבר, אתגר או ניסיון זה בראש ולא במציאות. עם
ישראל הוא העם הכי גיבור שבעולם "ישראל עזים שבאומות", גיבורים. יש דברים
שהם בניגוד לרצוננו ואף על פי כן אנחנו ממשיכים, לא עוצרים.

אומרים חז"ל 10 הניסיונות אשר התנסה בהם אברהם אבינו אין אלו 10 ניסיונות
במספר, אלא הכוונה ל10 סוגי ניסיונות. כמו שיש בצה"ל סרגל מאמצים. לא
קופצים ישר לניסיון קשה, אלא עולים לאט לאט בקושי.


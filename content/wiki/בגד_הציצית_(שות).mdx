---
title: "בגד הציצית (שו\"ת)"
type: "שו\"ת"
---

\[מקורות ע"י הרב מרדכי ציון\]

**אפוד צהוב של רכב**

ש: האם אפוד צהוב של רכב צריך ציציות?

ת: לא. אינו בגד (שו"ע או"ח י יא ביה"ל).

**טלית צבעונית**

ש: מותר לטלית להיות בכל צבע?

ת: אם מדובר בפסים, כן, אם כי נהגו כחול או שחור זכר לתכלת. אם מדובר בטלית
עצמה, צריך לבין, וכן בטלית קטן, כדי לא להיכנס לשאלה אם הציציות צריכות
להיות אז לבנות או בצבע הבגד (שו"ע או"ח ט ה. מ"ב טז).

**ציצית לדגל**

ש: האם הלובש את דגל המדינה צריך להטיל עליו ציצית?

ת: לא. אין הוא בגד ולא מיועד להיות בגד, אלא סמל. כמו שמתעטף במגבת או
באפוד מגן םטורה. שו"ע או"ח י יא ביה"ל. פס"ת י יב.

**קצות הציצית**

ש: האם מותר לשים דבק בקצה הציצית כדי שלא יתפרק?

ת: כן. אפשר. פסקי תשובות יא יד 85.

**קיצור ציצית**

ש: מותר לקצר ציציות במספרים או סכין?

ת: כן. אך עדיף בשיניים (מ"ב יא סא. כה"ח שם יז).

**ציצית על סוודר**

ש: האם סוודר צריך ציצית, הרי יש לו ארבע פינות?

ת: לא. צריך 2 קדימה 2 אחורה.

**ציצית בחולצה**

ש: כמה צריך לפתוח חולצה בצד כדי להטיל ציצית?

ת: הרוב של כל האורך (שו"ת שאילת שלמה ד ט).

**טלית קטן מכותנה**

ש: האם בטלית קטן מכותנה מקיימים מצוה מן התורה?

ת: מחלוקת. אפשר להקל ולהחמיר (שו"ע או"ח ט א. הגה שם . מ"ב סק"ה. עיין
פירושו של הרב על קצשו"ע ט א).

**אורך ציצית**

ש: מה צריך להיות אורך הציציות?

ת: י"ב גודלין שהם 24 ס"מ, מהקשר הראשון. שו"ע או"ח יא יא (שו"ת שאילת שלמה
א יד).


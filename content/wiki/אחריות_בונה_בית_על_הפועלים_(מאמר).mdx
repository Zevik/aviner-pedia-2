---
title: "אחריות בונה בית על הפועלים (מאמר)"
type: "מאמר"
---

ש: היתה תאונה נוראה שמנוף נפל וארבעה פועלים נהרגים. מי שקונה בית או בונה
בית, כמה הוא חייב לוודא שהקבלן נוהג בבטיחות כמו שצריך?

ת: האחריות על הקבלן. אין לנו היכולת לבדוק דברים כאלה, כי זה תחום של
מומחים. לכן אנחנו סומכים על הקבלן. אבל צריך לוודא שהקבלן רציני.

ש: בארצנו, המספרים של מקרים כאלה יותר גבוהים מאשר במקומות אחרים, עד שזה
כמעט לא תאונות אלא דברים רגילים. האם אנחנו צריכים להיות מודאגים מזה?

ת: כן. זה דבר שצריך לתקן. התוספות כותבים: יותר ממה שאדם צריך לדאוג
מלהינזק, עליו לדאוג לא להזיק לאחרים (תוס' ב"ק כג, א). זה סניף של ואהבת
לרעך כמוך.

ש: אז כן צריך לוודא שיש בטיחות?

ת: צריך לדאוג שהקבלן רציני ושהוא דואג לבטיחות.

ש: ומה עוד?

ת: צריך ברמה לאומית לעורר את העניין ולהדק את הפיקוח.

ש: דתיים עוסקים בכל מיני דברים: גיוס תלמידי ישיבות, כשרות, הרבנות הראשית
ועוד, אבל דברים כאלה שהם חיים ומות לא מופיעים על סדר יומם.

ת: אכן. לפעמים עוסקים בדבר פופלרי, אבל פיקוח נפש דוחה את הכל. צריך לעסוק
בו. למשל, 300 מתים כל שנה בארץ מתאונות דרכים. 8000 מתים מעישון, ושישית
מהם מעישון סביל, כגון שהבעל מעשן ואשתו מתה מהעישון, וכן אנשים אוכלים כל
מיני מזון לא בריא. אלה דברים שצריכים לתפוס מקום חשוב.

ש: לפעמים פוליטקאיים דואגים לציבור שלהם ולא לכלל?

ת: זה הפתרון. פוליטיקאים רוצים למצוא חן בעיני הקהל. אם כן, זה דבר
שבידינו. כאשר דעת הקהל תתן לדברים האלה את חשיבותם האמיתית, הם ידאגו להם.

- פורסם בשאילת שלמה 600


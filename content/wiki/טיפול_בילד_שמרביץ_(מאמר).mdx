---
title: "טיפול בילד שמרביץ (מאמר)"
type: "מאמר"
---

**שאלה:** כיצד מטפלים בילד שמרביץ?

**תשובה:** יש לנקוט בכמה צעדים:

א. לא לאפשר לו להרביץ, יש למנוע זאת ממנו בצורה עניינית, ללא נזיפות
וקללות. בעדינות, תופסים לו את היד, ומונעים ממנו.

ב. ילד יכול להיות אלים מסיבות שונות, וצריך לברר את הסיבה: שמא הילד
משועמם, הוא מחפש פעילויות שיש בהן אלמנטים של מהירות וסכנה ולכן הוא מרביץ
ובורח, מרביץ ובורח. אם זו הסיבה, צריך לספק לו עיסוקים שיוציאו את עודף
האנרגיה, כגון להביא לו להכות במקלות בפטיש, או לתת לו להשפריץ מים
באמבטיה, או לקחת אותו לטיולים.

כמו כן, יכול להיות שהוא במצוקה. מדוע? גורמים רבים אפשריים: אח גדול, אח
קטן, מתחים בבית וכו' והוא מוציא את המצוקה בדרך הזו.

יכול להיות שהוא מרגיש זנוח או נטוש, או שיש אוירה תחרותית בין האחים. א"כ,
צריך לתת לו תשומת לב. אחד ההורים צריך לקחת אותו לרבע שעה בכל יום לפעילות
משותפת של שניהם בלבד.

ג. אני ממליץ לכל הורה לקנות עשרה ספרים שעוסקים בטיפול בגיל הרך. כולם
טובים, אך אף אחד אינו מושלם, ומה שאין בזה, יש בזה.


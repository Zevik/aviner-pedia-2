---
title: "ריפוי בעלי נטיות הפוכות"
type: "מאמר"
---

## ריפוי בעלי נטיות הפוכות

\[ראיון\]

אני לא מבין בפן הרפואי, אך רואה תוצאות במציאות, כשבארה"ב עושים את זה
בהיקפים אדירים של אלפים-אלפים. כל אלפים האלה עושים כנס גדול מאוד, מרנין
ומשמח. בארץ כמובן יש הרבה פחות תושבים, אבל אנחנו מכירים אישית מאות-מאות
שעשו את הטיפולים האלה וזה הצליח, והם מאושרים, אוהבים את נשותיהם, יש להם
ילדים ומשפחות נומרטיביות וטובות.

אמנם לפעמים הטיפול לא מצליח. זה יכול להיות בגלל שתי סיבות:

1\. האדם המטפל אינו מקצועי בזה . צריך להיות מקצועי, כמו שיש עו"ד המומחה
בתחום מסויים.

2\. גם לא כל השיטות הפסיכולוגיות פועלות בנדון. אנו ממליצים על השיטה
הרפרטיבית, התיקונית.

3\. או שלמטופל הייתה בעיה אחרת, קשה, שהכשילה את הטיפול. הוא היה צריך
לטפל בבעיה האחרת קודם, ולא להפיל עליו את הטיפול הזה. אנו יודעים שזה
קורה, ואנחנו מאוד עומדים על המשמר, ובמקרים כאלה לא מפנים.

מה לגבי הטענה כי זו תכונה מולדת שאינה ניתנת לשינוי?

אנחנו קו סיוע והכוונה. מכוונים איפה שיש ניסיון מצטבר.

א. רק מי שרוצה ניגש. אנחנו עוזרים לאנשים, לא כופים על אף אחד שום דבר,
ויש תורים ארוכים.

ב. השיטה הרפרטיבית טוענת שזה לא מולד, אלא תוצאה של תסבוכת פסיכולוגית
מהבית.

ג. גם תכונה מולדת ניתנת לשינוי. אם אנחנו טוענים שתכונה מולדת לא ניתנת
לשינוי, מחקנו את כל המוסר. אם נרשה לכל מי שיש לו תכונה מסוימת להתנהג לפי
התכונה הזו, הרי שמחקנו את כל החובה המוסרית של האדם. הרי כולנו נולדים עם
יצרים מסוימים, מה נעשה?

לפני זמן מה, ועדת האתיקה של הפסיכולוגים בארץ ישבה על המדוכה וכתבה מסמך
מסוים בנושא, שהוא אגב לא מסמך כה שלילי. נפגשתי לא באופן רשמי עם אחד
מכותבי המסמך, ודיברנו, ומסתבר שוועדת האתיקה של הפסיכולוגים בארץ לא סותמת
את השער, רק אומרת שצריך להיזהר. זה נכון מאד, וזה כמו בכל טיפול פסיכולוגי
שצריך ליזהר בו. זה לא שונה מטיפול אחר.

אנחנו נמשיך במה שחוקי. מובן שלא נעשה שום דבר שאינו חוקי.

- פורסם בשאילת שלמה 358


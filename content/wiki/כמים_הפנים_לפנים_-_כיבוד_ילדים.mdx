---
title: "כמים הפנים לפנים - כיבוד ילדים"
type: "מאמר"
---

## "כמים הפנים לפנים"

\[מ"ראש יהודי"\]

אדרבה, דרושה לו הרבה הערכה. הערכה חיצונית, שהיא ביטוי להערכה פנימית.
פעמים רבות ההורים מתעלמים מחלקם החיוּני באמנה המשפחתית - כבוֹד ילדיהם -
וזוכרים רק לתבוע מילדיהם כיבוד הורים. נכון, יש מצוות כיבוד אב ואם, אבל
כיצד יכבד הילד את הוריו אם הוא עצמו אינו זוכה לכבוד והערכה!? "כמים הפנים
לפנים" (משלי כז יט); עלינו לכבדו תחילה. כל המכבד את הבריות, מכובד על
ידן.

יש להקרין כבוד. סוד החינוך הוא ההקרנה. הקרנה זה מה שאנו מכנים לפעמים
דוגמה, מופת. דווקא על-ידי שאנחנו מכבדים ומעריכים, שאנחנו יודעים שהוא
יחיד ומיוחד ואין דומה לו בעולם, דווקא מתוך הערכתנו הכֵּנה אותו, תוך שאנו
לומדים להכיר בכישרונותיו ולהוקירם – גם אצלו מתפתח יחס של כבוד אלינו.
פעמים רבות הילד משמש לנו כמראה, המראה לנו בדיוק מה שאנחנו.

- 

נלקח משאילת שלמה 220


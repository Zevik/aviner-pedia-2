---
title: "עשרת דברות הסמארטפון (מאמר)"
type: "מאמר"
---

א. אנכי ד' אלהיך אשר הוצאתיך מטומאת הסמרטפון, הפייסבוק, הוואצאפ,
האינסטגרם, הטוויטר, להביא אותך אל הטהרה, אל האור.

ב. לא יהיה לך סמרטפון על פניי. אל תשתחווה להם ולא תעבדם. כי אנכי ד'
אלהיך, ועליך לבחור ביני לבינו.

ג. לא תישא את שמי על הסמרטפון לשוא לאמר: גם הוא משמש לעבודת ד', ללימוד
תורה, להרחבת הדעת, לקשר עם חברים . שהרי כל זאת, אפשר בסלולרי פשוט, כשר
וזול.

ד. זכור את יום השבת לקדשו. חלילה אל תשתמש בשום סלולרי ביום הקדוש, ואדרבה
ראה שאם יום שלם אפשר בלי סמרטפון, אז גם אפשר כל השבוע.

ה. כבד את אביך ואת אמך, ואל תשב מולם כאשר עיניך תקועות במסרטפון כאילו
אינם קיימים. וכן סבא וסבתא. זה פשע שאין כמוהו.

ו. לא תרצח חבר בסמרטפון, בבריונות אינטרנט, אל תשמיץ, אל תטריד, אל תביך,
אל תפחיד, אל תתקוף, אל תעליב, אל תגרום פחד, תסכול, כעס, דכאון, אל תגרום
להתאבדות, אל תנצל אנונימיות כדי לבצע זממך.

ז. לא תנאף, אל תסתכל פורנוגרפיה, סרטי תועבה, דברים לא צנועים, שאף הם
מוגדרים כניאוף. בודאי אל תצלם דברים לא צנועים, בשבילך או כדי להפיצם.

ח. לא תגנוב מזמנך, שצריך להיות מוקדש לדברים חויביים, לתורה, לאומה,
למשפחה, לעבודה, ולא לכלותו בהבלים שעות על גבי שעות מידי יום ביומו. אל
תגנוב אישיותו של הזולת, בהתחזות אליו כדי להפיץ דברים שהם כביכול בשמו
ולבנות לו פרופיל שלילי. ט. לא תענה ברעך עד שקר, אל תפיץ שקרים על הזולת,
אל תשמיץ, אל תתחזה בסיסמה ובשם של הזולת, אל תחרים אדם בלי סיבה מן
הקבוצה, אל תעקוב אחרי אדם ברשת כדי להשיג מידע עליו.

י. לא תחמוד, כל מיני דברים בעולם, שאינם מעולמך, על ידי צפיה בסמרטפון,
אלא שמח בעולמך.

------------------------------------------------------------------------

כי אני ד' אלהיך, המצווך להיות זך וטהור ועדין, רציני ואמיתי,

כי עם חכם ונבון תהיה,

אם תשתמש במכשיר לא חכם.

- פורסם בשאילת שלמה 574


---
title: "עשרת הדיברות לחתן ולכלה"
type: "מאמר"
---

**עשרת הדיברות לחתן – מהכלה (וכמובן גם לכלה - מהחתן)**

\[מ"באהבה ובאמונה"\]

א. אנכי הוצאתיך מן המצרים של הבדידות והעצבות. אנכי הבאתי שמחה לחייך,
ברכה לחייך. זכור זאת כל חייך בימיך ובלילותיך.

ב. לא תהיה לך אשה אחרת על פניי, אל תחלום עליה, אל תחשוב עליה, אל תפטפט
איתה, אל תצחק איתה. לך בדרכו של אדם הראשון שאמר לאחר נישואיו: כל הנשים
האחרות דומות עלי כקופות.

ג. אל תישא את שם נישואינו לשווא. דבר אלי תמיד אמת, אני חייבת לסמוך עליך.
אתה עבורי חוף מבטחים - וגם אני אדע להעריך את כנותך.

ד. זכור את יום השבת לקדש נישואינו. שבת זה בשביל שנינו, בשביל אינטימיות
של שנינו. בודאי, לאכול ולנוח, לשיר וללמוד, אך אל תשכח את שנינו.

ה. כבד את אביך ואת אמך. וגם אני אכבדם. אך אל תעמוד בתווך קרוע ביני
לבינם. על כן יעזוב איש את אביו ואת אמו ודבק באשתו. עתה אנו אדם אחד, ואת
כל הבעיות אתם נפתור יחד.

ו. לא תרצח. אל תעליב אותי, אל תשפוך דמי. אל תטעה, לא מפני שאני שותקת,
דמי לא ניגר ארצה. שקול היטב איך היית רוצה שאדבר אליך, וכך דבר אלי.

ז. לא תנאף. אני שלך כולי, לא למחצה, לשליש ולרביע, אלא כולי. אז היה אתה
כולך שלי. אל תרעה בשדות זרים לא ריאליים ולא וירטואליים.

ח. לא תגנוב. קודם עזור לי לפני שאתה עוזר לכל האחרים. עניי ביתך קודמים.
לאחרים יש גואלים אחרים – ולי, רק אתה הגואל. אל תגזול דל. אל תגזול כבשת
הרש.

ט. לא תענה שקר. אל תשקר בבריתנו. לשם כך, אנא ממך, נקיים כל יום שיחה
יומית של עשרים דקות - כדי ליישר את כל ההדורים ולתקן את כל הכשלים בתקשורת
בין רֵעים אהובים.

י. לא תחמוד את מה שאין לחמוד - אלא תחמוד אותי. כל בוקר אמור לעצמך: כמה
אני מאושר שהתחתנתי על אף הבעיות. יום יום אמור לעצמך: אני אוהב אותה.
ואמור לי: אני אוהב אותך.

- פורסם בשאילת שלמה 287

` [`


---
title: "פרשת יתרו: לכבד הורים"
type: "מאמר"
---

## לכבד הורים

\[נרשם ע"י יוסף אברמסון\]

מניין אנו יודעים עד כמה על האדם לכבד את אביו ואת אמו? ממשה רבינו. כאשר
פגש את חותנו במדבר השתחווה ונישק לו אע"פ שהיה ראש ומנהיגם של בני ישראל
ויתרו היה אדם מן השורה.

איש ואשה הם כגוף אחד. לכן יש לכבד גם את הורי אשתו אמנם לא כדרגת הוריו.

הורים, אין צורך להשתחוות לפניהם כל פעם שפוגשם. אבל למעשה אין גבול לכבודם
משתי סיבות:

א. חייו: עצם זה שהוא חי זה בזכותם: הוא חייב להם את חייו.

ב. גידולו: הם גידלוהו במשך שנים. הוא חייב להכיר להם טובה.

מי שאינו מכיר להם טובה אינו בן אדם. ומי שמכיר להם טובה הוא בן אדם!

- פורסם בשאילת לשמה 264


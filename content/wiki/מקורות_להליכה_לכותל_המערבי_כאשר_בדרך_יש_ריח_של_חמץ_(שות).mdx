---
title: "מקורות ל\"הליכה לכותל המערבי כאשר בדרך יש ריח של חמץ\" (שו\"ת)"
type: "שו\"ת"
---

\[מקורות: הרב מרדכי ציון\]

הגר"א נבנצל כתב לי: "רק אם יזהר לא להתכוון להריח". הג"ר שמאי קהת הכוהן
גרוס, מח"ס שו"ת שבט הקהתי, כתב לי: "עי' בבא"ה (באר היטב) דמחמיר אם יש
ברירה אחרת". הג"ר גמליאל הכוהן רבינוביץ, מח"ס גם אני אודך, כתב לי:
"בוודאי שעדיף ללכת בדרך שאין שם ריח חמץ. פעם הסתפקתי אם עדיף ללכת בדרך
שיש שם ריח חמץ אבל בטוחה יותר מהדרך השנייה, ונראה שבאופן כזה ילך בדרך
הבטוחה יותר ויסתום האף ויעבור מהר שלא יריח החמץ". הג"ר פינחס אברהם
מייערס, אב"ד האג ומח"ס שו"ת דברי פינחס, כתב לי: "אינני רואה בעיה מבחינת
הלכה, אולי מצד רגש. מבחינה זו אין לי רגש כי אין להקב"ה אלא ד' אמות של
הלכה. יש בעיה עם שאלת סכנה בהליכה בין הערבים, עכ"פ אם יש בו משום סכנה אז
זוהי שאלה להלכה".


---
title: "סכך על פרגולה (מאמר)"
type: "מאמר"
---

**שאלה:** האם מותר להניח סכך על גבי פרגולה?

**תשובה:** בשני תנאים:

א. שרוחב הקורות פחות מ-4 טפחים = 32 ס"מ (שו"ע או"ח תרכט יח. מ"ב תרכו ס"ק
יז. כה"ח לא).

ב. שהרווח ביניהן גדול מרוחב הקורות, חמתה מרובה מצילתה (שו"ע או"ח תרכו א.
תרלא ט. שו"ת באהלה של תורה או"ח פה).

**שאלה:** האם מותר להשתמש בפרגולה עצמה כסכך?

**תשובה:** כן בכמה תנאים:

א. הקורות הונחו אחרי הדפנות (רמ"א או"ח תרלה א. ילקוט יוסף מועדים קלב).

ב. רוחבן פחות מ-4 טפחים =32 ס"מ (שו"ע או"ח תרכט יח).

ג. הרווח בין הקורות קטן מרוחב הקורות. צילתה מרובה מחמתה (שו"ע או"ח תרלא
א).

ד. לפתוח את הברגים שמחזיקים את הקורות כדי שיהיה לסכך דין עראי (עיין
שעה"צ תרלג ו. ילקוט יוסף מועדים קכו. שו"ת באהלה של תורה או"ח פה).

ה. אם הפרגולה לא נעשתה מראש לשם סכך אלא לשם צל, זו "סוכה ישנה", לכן
להרים את הקורות ולהניחן (שו"ע או"ח תרלו א).

- פורסם בשאילת שלמה 565


---
title: "קידוש וסעודות שבת (שו\"ת)"
type: "שו\"ת"
---

\[מקורות ע"י הרב מרדכי ציון\]

**שלום עליכם ג' פעמים**

ש: למה בליל שבת אומרים כל קטע של 'שלום עליכם' ג' פעמים?

ת: אין בזה טעם ברור. אמנם יש כל מיני מסבירים.

\[יש מסבירים ע"פ הגמרא בשבת (קיט, ב): שני מלאכי השרת מלוין לו לאדם בע"ש
מבית הכנסת לביתו אחד טוב ואחד רע, וכשבא לביתו ומצא נר דלוק ושלחן ערוך
ומטתו מוצעת, מלאך טוב אומר: יהי רצון שתהא לשבת אחרת כך, ומלאך רע עונה:
אמן בעל כרחו. ואם לאו מלאך רע אומר: יהי רצון שתהא לשבת אחרת כך, ומלאך
טוב עונה: אמן בעל כרחו. ואנחנו אומרים שלום עליכם ג' פעמים כנגד שלושה
הדברים: נר דלוק, שולחן ערוך ומטתו מוצעת (עיין סידור היעב"ץ) – רשם מ"צ.\]

ש: האם הרב גם אומר כל קטע ג' פעמים?

ת: כן, כי כך כתוב בסידור.

**שירת אשה**

ש: האם מותר לאשה לשיר שלום עליכם בליל שבת כשיש אורחים?

ת: לא. קיצור שו"ע קנב ח.

**החזקת כוס קידוש**

ש: איך להחזיק את כוס הקידוש?

ת: כתב המשנה ברורה בהלכות ברכת המזון (קפג ס"ק טז) בשם השל"ה, שעל פי
הקבלה נכון שיעמיד את הכוס על כף יד ימינו והאצבעות יהיו זקופים סביב לכוס.
כלומר, צורת היד היא כעין שושנה. זה ע"פ הקבלה, אך באופן פשוט צריך לאחוז
את כוס הברכה כרגיל.

\[וכן ראיתי שהרב מחזיק כרגיל ולא כעין שושנה – רשם מ"צ\].

**העברת כוס הקידוש מאחד לשני**

ש: איך מעבירים את כוס הקידוש מאחד לשני, הרי נפסק לא לשתות מכוס ששתה בו
חברו. שו"ע או"ח קע טז?

ת: בקידוש נהגו להקל. ויקנח מקום נשיקת הפה. פס"ת שם. ויש ששופכים לכוסות
קטנים. ועיין נדרים מט: עד מתי אתה מאכילנו רוק.

**קידוש וסכרת**

ש: יש לי סכרת, כיצד אעשה קידוש והבדלה?

ת: לשתות 22 סמ"ק של יין יבש מהול בכמות מים שוה.

**קידוש וצניעות**

ש: כיצד אני עושה קידוש אם יש נשים בלי כיסוי ראש?

ת: עם עיניים בסידור (עיין שו"ע עה ו. מ"ב ס"ק כט).

**חלבי בשבת**

ש: אדם שמתענג במאכלי חלבי יכול לאכול בשבת ארוחה חלבית?

ת: כן. העיקר שיתענג (מ"ב רמב ב).

**בשר ודגים וכל מטעמים**

ש: האם אני חייב לאכול דג בשבת אם אני לא אוהב?

ת: לא. המצוה היא להתענג. מי שאינו אוהב דג, לא צריך לאכול (מ"ב רמב ב).

**אירוח גויה**

ש: מותר לארח גויה בסעודת שבת?

ת: אפשר להקל. אך ביום טוב אין לבשל עבורה (קצשו"ע צח לו).

**חלות**

ש: האם שתי חלות שבת יכולות להיות בגדלים שונים?

ת: כן. שו"ע או"ח רעד מ"ב ד.

**לחם בשבת**

ש: אני לא אוהב לחם. האם אני חייב לאכול בסעודות שבת?

ת: כן. כביצה. 2 קופסאות גפרורים (שו"ת שאילת שלמה א ריא 10, ריב 2).


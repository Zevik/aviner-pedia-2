---
title: "עשרת הדברות של מפלגת נעם (מאמר)"
type: "מאמר"
---

**שלושה עקרונות**

א. להיאבק בעד מדינה יהודית, מדינה יהודית טהורה וכשרה. בשביל זה, קם כל כל
המפעל הציוני של שיבת ציון, בנין הארץ, הקמת המדינה ומלחמות ישראל. לא
בשביל מדינת כל אזרחיה. לא להפעיל כפיה דתית על אחרים, אך שגם אחרים לא
יפעילו כפיה אנטי-דתית. ושלא יתערבו ארגונים זרים מחוץ לארץ בהנהלת המדינה
שלנו.

ב. לשם כך, יש להקים תנועה כלל ישראלית חינוכית. אך לא די בכך. יש צורך
בזרוע מעשית, כלומר במפלגה היונקת מאידיאל עליון זה. זה היה אמור להיות
תפקיד המזרחי וממשיכיו, אך הוא מראה סימן עייפות מובהקים.

ג. המפלגה צריכה לעסוק בחיוב אך גם בשלילה. סור מרע ועשה טוב, כמו שהתורה
עצמה עוסקת החיוב, רמ"ח מצוות עשה, ובשלילה, שס"ה מצוות לא תעשה. אם מישהו
נפגע מאותה שלילה, לא יוכל בגלל זה לדרוש סתימת פיות, שהרי אין לו מונופול
על פגיעוּת.

**שבע תוצאות**

ד. גיור יהודי כשר, ולא די לומר אני יהודי, ולא יהודי רפורמי מזוייף, המאשר
שבן לאם גויה מגדיר עצמו כיהודי, - אלא גיור ככל הדורות, כדי שנכדך לא
יתחתן עם גוייה.

ה. משפחה. משפחה היא אבא ואמא. כדי שנכדך לא יהפוך לבת או יתחתן עם בן,
וכדי שנכדתך לא תהפוך לבן ותתחתן עם בת, אלא משפחה נורמלית.

ו. חינוך ישראלי טהור נורמלי, ולא שגופים זרים יקבעו מהו החינוך הישראלי
בעזרת כספים.

ז. צבא מסור, ולא צבא שיחלישו אותו בעזרת כל מיני תכנים אנטי-ציונים
ואידיאולוגיות חולניות, מכח גופים זרים וכספם הרב. זה פיקוח נפש.

ח. שבת הוא לב הזמן, זמן נקי וטהור לעם. יום מנוחה וקדושה.

ט. הרבנות הראשית לישראל היא הסמכות הלאומית לקביעת עניני דת במדינה, ואל
יתערב בזה זר.

י. הכותל הוא המקום הכי קדוש לנו מדורי דורות, לב הארץ, ולא יקבעו אופיו
רפורמים, התומכים בנישואי תערובת. אור ד' לאומה כולה.

- פורסם בשאילת שלמה 615


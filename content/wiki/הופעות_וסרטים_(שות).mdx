---
title: "הופעות וסרטים (שו\"ת)"
type: "תרבות הפנאי (שו\"ת)"
---

מקורות ע"י הרב מרדכי ציון

**סטנד-אפ**

ש: האם מותר ללכת לסטאנד-אפ?

ת: א. אסור לאדם שימלא שחוק פיו בעולם הזה. שו"ע או"ח תקס ה. משום אבלות על
החורבן. ב. גם משום כת הליצנים שאינם רואים פני השכינה. פס"ת שם טו. כל זה
לזמן מרובה, אבל זמן מועט אין איסור. ערוה"ש שם ח. וכן שחוק מעט בלי מילוי
פיו וכן שמחת הלב, אין איסור. כה"ח שם לט.

**קולנוע**

ש: האם אפשר להתיר לנוער הליכה לקולנוע?

ת: אם זה סרט כשר ונקי וצנוע, יש לאפשר, על אף שאינו אידיאלי, אם החלופה
יותר גרועה, כדברי החת"ס לגבי משחק קלפים שהוא פחות גרוע מבטלה ומכשוליה.
שו"ת חת"ס קובץ תשובות ס' לב על יסוד בראשית רבה פ א שתיאטרון לגויים פחות
גרוע מקטטה ובטלה. ועיין נטעי גבריאל פסח ח"ג נג לגבי נגינה בספירת העומר.

**סרט לא צנוע (א)**

ש: מותר להסתכל סרט על מלחמת עולם השניה אם יש גם לפעמים תמונות לא צנועות?

ת: מותר אם זה חשוב, מדין הנאה שבאה לו לאדם בל כרחו. פסחים כה. בתנאי שהן
נדירות, ולא חורגות מחוסר צניעות שיש ברחוב (עיין שו"ע או"ח שז טז – מ"צ).

**סרט לא צנוע (ב)**

ש: אם יש סרט עם חלקים לא צנועים, האם אפשר לראותו ולא להביט בחלקים אלה?

ת: אי אפשר, כמו שאסור לעבור בדרך לא צנועה, אלא אם כן אין לו דרך אחרת,
ולכן יש אילוץ, ופה אין אילוץ, הרי זה בידור. ב"ב נז ב.


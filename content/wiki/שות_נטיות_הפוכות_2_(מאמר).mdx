---
title: "שו\"ת נטיות הפוכות 2 (מאמר)"
type: "מאמר"
---

ש: אנשים עם נטיות הפוכות שרוצים להקים משפחה רגילה, יש להם תקוה?

ת: בודאי ובודאי, צריך לעודד אותם ולחזק אותם ולהעצים אותם שזה אפשרי.

ש: מובן מאיליו.

ת: לצערנו לא. נושבת רוח של טומאה פוסטמודרנית נגד עזרה נפשית כזו. גם
עלולים לשלול אישור מפסיכולוג שיעסוק בזה. אותם האנשים שמשתוקקים לבנות בית
נאמן בישראל, נעשים מדוכאים מזה. בע"ה נתגבר גם על הצרה החדשה הזו. ש: מה
הסיבה שאדם נעשה בעל נטיות הפוכות?

ת: סיבה פסיכולוגית. אך יש יותר מסיבה אחת: בדידות, דכאון, עצבות, חוסר
הערכה עצמית, אפילו עודף משקל.

ש: ממה נובעת הערכה עצמית נמוכה החל מילדות? בגלל ההורים?

ת: זה לא בגלל ההורים. עובדה שיש אח כזה ואח כזה. קורה גם אצל הורים טובים
לכל דבר. קורה.

ש: מה זה קשור לנטיות הפוכות?

ת: הן יושבות על צורך נפשי, וזה המענה עליו. זו דרך לקבל אהבה, בטחון, זהות
עם גבר שמזדהה איתו או חיפוש דמות אב.

ש: ומהי העזרה הנפשית?

ת: יש לטפל בשורש הבעיה, ולא בתופעה, ואז התופעה נעלמת מעצמה.

ש: באיזו שיטה פסיכולוגית?

ת: כל השיטות. לכל אחד מתאימה שיטה אחרת: שיטה דינמית של תת-מודע, CBT,
ולפעמים די באימון-קאוצ'ינג.

ש:CBT זה לא שטחי?

ת: זה מועיל למקרים קלים. זה גם מועיל בשלב ראשון. לפעמים זה גם מועיל
במקרים עמוקים, אבל לא אצל כל אחד. הקיצור, זה אקלקטי, יש לבחור לכל אחד מה
שמתאים לו.

ש: מדובר על מי שיש לו נטיות הפוכות ולא חטא או גם במי שחטא?

ת: גם וגם. גם מי שחטא הוא אומלל שבאומללים, ורוצה לצאת מזה בכל מחיר, הוא
עצוב ועיניו עצובות.

ש: אבל יש לו נקיפות צפון קשות?

ת: נכון. לכן צריך לומר לו: אין אדם צדיק בארץ אשר יעשה טוב ולא יחטא. אתה
גיבור בכך שאתה רוצה להילחם.

ש: ואם הוא נלחם ונופל, נלחם ונופל.

ת: אתה גיבור שאתה נלחם. חזק ואמץ. סופך לנצח.

- פורסם בשאילת שלמה 585


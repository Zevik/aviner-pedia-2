---
title: "בחירת בן זוג וכיבוד הורים (מאמר)"
type: "מאמר"
---

ש: התארסנו, אני ובחור, אך הוריי מתנגדים. מה לעשות?

ת: נפסק שהורים לא יכולים לכפות עם מי להתחתן ועם מי לא (שו"ע יו"ד סוף סי'
רמ הגה). למה הם מתנגדים?

ש: הם טוענים שאינו ירא שמים.

ת: יש לו רב? שאלת את הרב שלו?

ש: כן. רבו אומר שהוא מאוד ירא שמים.

ת: אז מה הבעיה?

ש: זה בגלל שהוא בעל תשובה.

ת: אין שום בעיה להיות בעל תשובה. יש אפילו צד שבעלי תשובה הם מעל צדיקים
גמורים. יש עוד בעיה בבחור?

ש: כן. הוא לא יודע להרוויח כסף, אז הם חוששים מבעיות כלכליות.

ת: אם הוא חרוץ, אין בעיה, ילך ללמוד מקצוע טוב ויתפרנס בכבוד.

ש: כן הוא חרוץ. יש עוד בעיה: הוא מרוקאי.

ת: זה לא בעיה. לא נפסק בשום מקום שאסור להיות מרוקאי. סתם שנאת חינם.

ש: אבל הם מאיימים שלא יבואו לחתונה ולא ישתתפו בהוצאות.

ת: יש לדבר אל ליבם. ואם לא ישתתפו, ואין כסף לתונה, אין זה מעכב, די בעשרה
אנשים בסעודה עם לחם וירקות שחברות שלך יכינו חינם. אין מה לחשוש.

ש: אבל אני מפחדת מהם?

ת: אין מה לפחד. בסוף הם יתפייסו, במיוחד כאשר יוולדו להם נכדים. מזל טוב.

- פורסם בשאילת שלמה 602


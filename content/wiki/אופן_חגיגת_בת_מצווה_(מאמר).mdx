---
title: "אופן חגיגת בת מצווה (מאמר)"
type: "מאמר"
---

**שאלה:** אשתי מעוניינת באירוע לנשים בלבד לכבוד בת המצווה של בתנו, ואני
מעוניין באירוע משפחתי לכל המשפחה. מה דעת הרב?

**תשובה:** אין גדר מה צריך לעשות לבת מצווה. גם לבר מצווה אין גדרים.
היום, חתן השמחה קורא בתורה לכבוד הבר מצווה, אבל בדורות קודמים אפילו לא
קראו בתורה. לאחר התפילה הגישו כוס יי"ש ועוגה. היום, עושים מזה אירוע שלם,
וצריך לדעת שזה לא הכרחי. לכן, זה עניין אישי. אפשר רק נשים, אפשר גם
גברים. כמובן, אם בוחרים לשתף גם גברים, צריך להיות צנוע. אגב, בסופו של
דבר, זו החגיגה של הבת מצווה, וצריך לעשות מה שהיא רוצה ולא מה שאנחנו
רוצים.


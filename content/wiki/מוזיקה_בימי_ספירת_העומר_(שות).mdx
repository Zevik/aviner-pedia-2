---
title: "מוזיקה בימי ספירת העומר (שו\"ת)"
type: "שו\"ת"
---

\[מקורות ע"י הרב מרדכי ציון\]

**מוזיקה**

ש: מה המקור לאיסור מוזיקה?

ת: שו"ע או"ח תקס. פמ"ג תצג. ערוך השולחן תצג ב. שו"ת אגרות משה או"ח א
קסו. שו"ת יחוה דעת ג ל. ו לד. שו"ת ציץ אליעזר טו לג. עיין פירוט בפסקי
תשובות תצג 32-30.

ש: יש מקור קדום?

ת: לקט יושר בשם תרומת הדשן וספר יוסף אומץ – כולל שירה בפה.

ש: מדוע איסור מוזיקה בזמן הספירה לא מופיע במשנה ברורה?

ת: א. כי אסור כל השנה. שו"ע או"ח תקס. ועיין אגר"מ או"ח א קסו ויו"ד ב
קלז. ב. הוא איסור ריקודים ומחולות. סי' תצג. אם כן קל וחומר כלי זמר. עיין
ערוה"ש שם ב.

ש: האם לתימנים מותר לשמוע מוזיקה?

ת: לא. אמנם הרמב"ם לא מזכיר, אבל כך המנהג. שתילי זיתים תצג ג.

ש: האם מניעת שמיעת מוזיקה היא הלכה או מנהג?

ת: דין גמור. שו"ע או"ח תקס. ערוה"ש תצג ב.

ש: האם יש מקילים?

ת: מנהג קבוע בכל מקום. פס"ת תצג ד.

ש: מוזיקה היא חלק בלתי נפרד מחיי. יש אפשרות להקל?

ת: בעיה יודעה ונפוצה. אכן הרבה אנשים מכורים למוזיקה מתמדת. זו הזדמנות
להשתחרר משעבוד זה. אין זה קל אבל אפשרי. חזק ואמץ.

ש: האם מותר לשמוע מוזיקה קלאסית?

ת: לא.

ש: מותר לשמוע מוזיקה מרמקול או רדיו?

ת: יש שהתירו אך רוב הפוסקים אוסרים (פסקי תשובות תצג ד). שירי קישור ברדיו

ש: כל פעם שיש שיר ברדיו בין מלל למלל, חייבים לכבות?

ת: לא. העיקר לא להקשיב. הנאה שבאה לאדם בל כרחו. פסחים כה.

ש: מוזיקה ווקאלית, כלומר חיקוי של מוזיקה על ידי שירה היא מותרת?

ת: יש אוסרים (פסקי שמועות נד) אבל אפשר להתיר (עיין שם).

ש: מותר לשמוע קלטת תהילים עם מוזיקה?

ת: לא. בלי מוזיקה. אדרבה תהילים צריכים להוסיף יראת שמים.

ש: האם מותר לנגן כדי ללמוד להשתמש בכלי?

ת: אם זה לפרנסה כן. אג"מ או"ח ג פז. אם זה לתענוג, לא, שהרי אין זה דחוף
ואפשר לחכות כמה שבועות. פס"ת תצג ד.

ש: האם מותר לשיר ולנגן כדי להכין לצורך נישואים אחרי זמן הספירה?

ת: לא. שם.

ש: וילדים קטנים להכין מסיבה?

ת: מותר. שם.

ש: מותר להשמיע מוזיקה בגן ילדים?

ת: כן. ויש אוסרים. פס"ת שם (פסקי שמועות נב-נג. והגרי"ש אלישיב התיר
לנכדותיו האבלות לארגן מסיבות בגן ילדים אם יש הכרח).

ש: ובכיתה א?

ת: לא. הם הגיעו לגיל חינוך (שו"ת אגרות משה או"ח ד כא אות ד).

ש: אני רופא שיניים ויש מטופלים עם חרדה גדולה שמוזיקה מרגיעה אותם, מותר?

ת: כן. זה צורך רפואי.

ש: אני עובדת בנקיון ושמיעת מוזיקה מדרבנת אותי. יש היתר?

ת: לא.

ש: האם אפשר לשים שיר בשעון מעורר?

ת: לא.

ש: האם מותר באוטובוס לשמוע שיעורי תורה באזניות או יש בזה משום מראית עין
שאני שומע מוזיקה?

ת: מותר. אין גוזרים גזרות חדשות משום מראית עין (עיין שו"ת אגרות משה אה"ע
ב יב).

ש: אדם עם מניה-דפרסיה ועתה הוא בשלב דכאוני יכול לשמוע שירי קודש המשפרים
הרגשתו?

ת: כן. זה רפואי.

ש: האם מותר לנגן קצת לזקנה כדי להפיג את בדידותה?

ת: כן. זה כמו תרופה.

ש: האם מותר לי לשמוע שירים שמקרבים אותי לקדוש ברוך הוא?

ת: לא. יש להתקרב לד' בדרכים שהוא מסר לנו. הקדמת ספר הכוזרי.

ש: מותר לשמוע מוזיקה לצורך ריכוז בזמן הלמידה?

ת: לא. למצוא דרכים אחרות.

ש: האם מותר לנגן בחלילית כדי לחזק יראת שמים?

ת: לא. יש לחזק יראת ד' בעזרת ספר מסילת ישרים.

ש: האם מותר לשמוע מוזיקה לבד בבית?

ת: לא. שו"ת אגרות משה או"ח ב קלז.

ש: מותר לשמוע ניגונים שקטים?

ת: לא.

ש: מותר לשמוע מנגינות עצובות?

ת: לא.

ש: מותר לשמוע מוזיקה או לנגן אם אני עצוב וזה עוזר לי?

ת: מוזיקה ווקאלית של שירי קודש.

ש: האם באסרו חג אפשר לשמוע מוזיקה?

ת: לא.

ש: מותר לשמוע ביום ששי שירי שבת שעוזרים לי להכנס בנפש יותר טהורה לשבת?

ת: לא. אלא, ללמוד ספרי מוסר.

ש: מותר לנגן במלווה מלכה?

ת: לא.

ש: מותר לנגן במימונה?

ת: לא. אין למימונה מקור קדום. והאיסור מתחיל כבר מוצאי שביעי של פסח. אגב,
הפמ"ג תצג מ"ז סק"ב אוסר גם בחוה"פ, אבל בזה נהגו להתיר.

ש: האם במסיבת נשים בראש חודש אפשר גם להוסיף שירה וניגון?

ת: שירה כן.

ש: מותר לשמוע מנגינות עצובות ביום השואה?

ת: לא.

ש: האם מותר בבני עקיבא להתאמן לחגיגת יום העצמאות עם מוזיקה מוקלטת בספירת
העומר?

ת: אי אפשר. צריך להתאמן לפני כן או להשתמש במוזיקה ווקאלית.

ש: האם במוצאי יום העצמאות מותרים במוזיקה וריקודים?

ת: לא. חוזר הדין הרגיל עם השקיעה.

ש: כאשר ל"ג בעומר חל ביום א', מותר ביום ו' לשמוע מוזיקה לכבוד רשב"י?

ת: לא. אין לרשב"י מזה שום כבוד, אלא אם תעשה תורה ומצוות.

ש: מותר לשיר בסעודת מצוה?

ת: כן. ויש שמתירים רק שירי קודש עם מנגינה רצינית. פס"ת תצג ד.

ש: בסעודת מצוה כגון ברית מילה, פדיון הבן, בר-מצוה, בת-מצוה, הכנסת ספר
תורה וסיום מסכת, האם מותר לנגן ולרקוד?

ת: יש אוסרים ויש מתירים. פס"ת תצג ה.

ש: ומה הדין אם חגיגת הבר-מצוה אינה בזמנה?

ת: כנ"ל. שם. ויש להתיר רק אם זה ביום הבר מצוה, כי זו סעודת מצוה. יש של
שלמה ב"ק ז לז.

ש: ומה הדין בסעודת שידוכין או אירוסין?

ת: אינה סעודת מצוה. ואין היתר. שם.

ש: סעודת מגבית של צדקה וחסד?

ת: זו אמנם מצוה אבל לא גדר של סעודת מצוה, לכן אין היתר. שם.

ש: שבע ברכות?

ת: מותר. שם.

ש: זבד הבת?

ת: אינה סעודת מצוה. אין היתר.

ש: חנוכת הבית?

ת: לא סעודת מצוה.

ש: מה דין מי שמתפרנס לנגן?

ת: מותר אם מנגן לגויים, אבל ליהודים אסור מפני לפני עור.

ש: מה עם חוג אירובי?

ת: כיון שעיקר המגמה היא התעמלות, יש להתיר, כמו שיר מושכי ספינות בסוף
סוטה. אך להנמיך את העוצמה. ואם אפשר, מוזיקה ווקאלית עדיפה.

ש: האם מותר לשמוע מוזיקה בשביל ספורט הליכה?

ת: לא. אינו הכרחי.

ש: מותר ללכת לחוג ריקודי עם?

ת: לא.

ש: בעבודה מושמעת מוזיקה והם לא מסכימים לכבות. מה לעשות?

ת: אין בכך חטא. זו הנאה הבאה לאדם בעל כרחו. פסחים כה. רק לא להתכוון
לשמוע.

**מצגת עם מוזיקה**

ש: מותר להכין מצגת עם מוזיקה להשמיע בימי הספירה?

ת: לא. אך אפשר שיר בלי מוזיקה.

ש: מותר לשים מוזיקה בצלצול הטלפון?

ת: לא. צלצול פשוט (הגר"ח קניבסקי בדולה ומשקה קצג).

ש: מותרת נהיגה בנסיעה?

ת: כן, אם יש חשש שיירדם (במקרה זה, הגרי"ש אלישיב מתיר בימי ספירה שירה
בפה, אבל לא שירה בכלי שירה. וישמע משה ח"א עמ' קפד).

ש: אם אני טרמפיסט והנהג שם מוזיקה, האם מותר לי לבקש שיוריד אן שזו חוצפה?

ת: חוצפה.


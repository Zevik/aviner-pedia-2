---
title: "פרשת בשלח: ותצאנה הנשים אחרי מרים"
type: "מאמר"
---

## פרשת בשלח: ותצאנה הנשים אחרי מרים

\[עריכה: יוסף אברמסון\]

יש לשאול מדוע דווקא מרים אחות משה ואהרון לקחה את התוף בידה ותצאנה כל
הנשים אחריה בתופים ובמחולות!

התשובה בדברי החת"ס (תורת משה, בשלח):

"הנה בהאנשים כתיב ויאמינו בד' ובמשה עבדו, האמינו כי אם אין משה העושה
נפלאות אין ד' עושה ע"י אחר". לגבי הגברים כתוב כי האמינו במשה רבינו בגלל
הנפלאות. לכן כשנעלם משה רבינו אחרי מתן תורה אמרו: "כי זה משה האיש לא
ידענו מה היה לו". הוא לא נמצא! מי יעשה לנו ניסים?

ממשיך החת"ס "אך הנשים האמינו גם במרים הנביאה. אע"פ שלא עשתה נפלאות ולא
שום דבר". הנשים האמינו במרים הנביאה למרות שלא עשתה אף נס! האמינו כי אמרה
דברים נכונים. הנשים לא נכשלו בחטא העגל, כי לא היו צריכות מחליף למשה
רבינו. "על כן בעגל לא נתרצו הנשים. כי אמרו אם אין משה יש נביאים אחרים".
אלא זו מדריגה גבוהה יותר: להאמין כי זה אמת.

- פורסם בשאילת שלמה 373


---
title: "צניעות - קווים כלליים"
type: "שו\"ת"
---

**הלכות צניעות**

ש: האם פרסום הלכות צניעות לנשים לא עלול לגרום לגברים לעיין בהן בצורה לא
צנועה?

ת: יתכן, ועל זה נאמר, ישרים דרכי ד', וצדיקים ילכו בם ורשעים יכשלו בם
(הושע יד י).

**צניעות - למה?**

ש: למה דווקא נשים צריכות צניעות? אם זה בגלל יצר הרע של גברים – שיתגברו?!

ת: צניעות היא עניין עצמי של ענווה והפנמה, השייך גם לגברים. עליך להיות
צנועה גם כשאין גברים, וגם בחדר לבדך, וגם בחושך, וגם גברים לבדם בחושך, כי
מלא כל הארץ כבודו. עיין נתיב הצניעות למהר"ל, מאמר לצניעות ולטהרה בישראל
לרבנו הרב צבי יהודה וקצור שולחן ערוך ג א.

**צניעות לגברים**

ש: מדוע רק נשים חייבות בצניעות ולא גברים?

ת: גם גברים חייבים בצניעות, וגם כשהם לבדם, וגם בחושך. קצור שולחן ערוך ב.
אבל נשים יותר עדינות.

**שמירה על צניעות**

ש: כיצד להמנע מעבירות של צניעות?

ת: א. ללמוד הרבה ספרי אמונה ומוסר, ולהתקשר לאנשים טהורים. ב. להתרחק
ממצבים בהם יש נסיון.

**שמירת העיניים**

ש: האם שמירת העיניים והמחשבה היא דין או חומרה?

ת: ודאי דין תורה. אומרים שלוש פעמים ביום "ולא תתורו אחרי לבבכם ואחרי
עיניכם" (במדבר טו לט. קצשו"ע קנב ח-ט). "ונשמרת מכל דבר רע" (דברים כג,
י). עבודה זרה כ ב. וראה כמה רבי מתיא בן חרש מסר נפשו על זה. ילקו"ש ויחי
קסא.

ש: האם איסור הסתכלות באשה הוא מפני חשש שזה יגרום לחטא או מפני שזה עצמו
חטא?

ת: שניהם. עיין פלא יועץ ערך מחשבה.

ש: האם גם אישה חייבת בשמירת העיניים?

ת: כן. גם מוזהרת במחשבות אסורות. לא תתורו אחרי לבבכם ואחרי עיניכם.

ש: איפה אוכל למצוא מקורות על שמירת עיניים מבחינה רוחנית?

ת: ספר ראשית חכמה שער הקדושה פרק ה.

ש: האם אסור להסתכל גם על בנות?

ת: ודאי. ברית כרתי לעיניי ומה אתבונן על בתולה. אויב לא א. רמב"ם הלכות
איסורי ביאה כא.

ש: האם אני חייב ללכת ברחוב עם עיניים למטה?

ת: ראוי, אך לא חייב, העיקר לישיר מבט, לא להביט כל הזמן ימין ושמאל, ואם
יש ראיה אסורה, לעצום עיניים או להפנות המבט.

\[פעם אחד הרשב"ם, מרוב שמירת העיניים, עלה על קרון אשר סוס ופרד מושכים בו
ולא הרגיש. קרה לו נס ונזדמן אחיו ר"ת שם. אמר לו: אל תהי צדיק הרבה שא
מרום עיניך. מובא במרדכי על עירובין פ"א אות תקכח. מכאן אנו לומדים שצריך
למצוא איזון בין שמירה ראויה ובין שמירה מוגזמת - רשם מ"צ.\]

**שיחה עם אשה**

ש: מה זה הגדר שאסור להרבות שיחה עם אשה?

ת: כל שיחה שאינה הכרחית, כגון בגמרא ששאל: באיזו דרך נלך ללוד, במקום
לקצר: באיזה ללוד (עירובין נג ב).

**צניעות בחברה**

ש: יותר ויותר אני נפגש בתופעה שגברים ונשים הן רווקים הן נשואים משוחחים
וצוחקים זה עם זה, ואף אנשים יראי שמים נופלים בזה...

ת: צריך לדון אותם לכף זכות, שאינם יודעים שזה דבר נורא, ולא זכו ללמוד
גמרא, רמב"ם, שולחן ערוך או קצור שולחן ערוך קנב ח.

**הדרת נשים**

ש: האם התורה בעד הדרת נשים?

ת: לא הדרת נשים, אלא הפרדה בין נשים לגברים. קצשו"ע קנב ח. גם מרן הרב
קוק, למשל במאמרי הראיה 189.

**צניעות ורבי יוחנן**

ש: למדתי שרבי יוחנן ישב מחוץ לשערי טבילה כדי שיסתכלו בו נשים ויולידו
ילדים קדושים. האם אין בעיה של צניעות?

ת: זה למלאכי אלהים. ספר החינוך קפח.

**חוף מעורב עם גויים**

ש: האם מותר ללכת לחוף מעורב אם יש שם רק גויים, כי האיסור נובע מ"לפני
עיוור" ואין זה שייך לגוי?

ת: חלילה. ודאי אסור. צניעות היא חיוב עצמי.

**חומרות בצניעות**

ש: הרב כתב שבהלכות צניעות אין להחמיר לרבים אלא רק המינימום ההכרחי. האם
אפשר להקל בחברה מעורבת, בלבוש, בהלכות נדה. הרי בספריו הרב מחמיר מאוד בכל
אלה?

ת: איני מחמיר. כל אלה הם עיקר הדין. אך בגלל חוסר ידיעה אנשים חושבים
שדברים אסורים חמורים הם מותרים.


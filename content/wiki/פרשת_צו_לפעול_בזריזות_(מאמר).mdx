---
title: "פרשת צו: לפעול בזריזות (מאמר)"
type: "מאמר"
---

מדוע התורה נוקטת דווקא כאן לשון "צו"? הרי כל התורה זה "צו"! אלא רש"י
אומר כי כאן "צו" הוא לשון "זירוז". אדם צריך להיות זריז. זוהי מידה טובה
כפי שלמדנו מדוגמאות רבות. למשל רבקה אימנו היתה זריזה. שאבה מהבאר לשוקת
הלוך ושוב בזריזות פעמים רבות. גם על הכהנים נאמר כי הם זריזים (חולין קכג
ב ועוד). המסילת ישרים מביא ארבעה פרקים על הזריזות (פרקים ו-ט). כיצד אדם
נעשה זריז? לאט ובהדרגה . קודם צריך להבין מדוע זה חשוב להיות זריז. אחר כך
יפעל יותר בזריזות.

בבית גם צריך להיות זריז כי יש הרבה עבודה, הרבה ילדים והרבה מטלות. שותפים
למשימות אלה גם האבא וגם האמא. גם יש לשתף את הילדים בעבודות, גם את הבנים
וגם את הבנות ולא להלחיץ את עצמו לסבול ולהיות נשאב. אלא לעשות את הדברים
בזריזות ולאט לאט האדם קונה את המידה הטובה הזאת.

- פורסם בשאילת שלמה 537


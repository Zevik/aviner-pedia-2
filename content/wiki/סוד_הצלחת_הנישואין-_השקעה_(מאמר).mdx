---
title: "סוד הצלחת הנישואין- השקעה (מאמר)"
type: "מאמר"
---

חקרו החוקרים בימות העולם במה זה תלוי שיש נישואים שמצליחים ויש כאלו שלא
מצליחים. שכידוע ע"פ החקירה הידועה לא דיי להתחתן אלא צריך להשאר נשוי,
ולהשאר נשוי באושר.

התשובה העממית לנושא הזה היא מוטעית לחלוטין. והיא מה שאומרים: אנחנו
מתאימים. השאלה היא מה זה אנחנו מתאימים? שהרי הבני זוג שונים בכל הנושאים.
אמרו החוקרים התשובה פשוטה מאוד, והיא גם שיקרית מאוד שהנישואים מצליחים רק
בגלל שמתאימים.

אלא שהתשובה היא שמתחתנים ונישאים מתוך מה שמשקיעים או לא משקיעים. לא
לחשוב שדברים באים חינם. שום דבר בעוה"ז לא בא בקלות, ואם אתה רואה דבר קל
אומר המסל"ש בפרקים על הזריזות- זה חשוד שזה אסור, אם בדקת וזה בסדר- אז
בסדר. אך באופן כללי לא יכול להיות דבר רציני שהוא בא בקלות. וזה הדבר הכי
רציני בחייו של האדם. זו ההכרעה הכי חמורה ועיקרית, ולכן צריך להשקיע. לא
להתבלבל שבגלל שזה בא במתנה אז לא צריך להשקיע. ע"פ רוב משקיעים ואז מקבלים
מתנה מהקב"ה. אך כאן קודם כל מקבלים מתנה ואז צריך להשקיע! "ה' צדיק חונן
ומלווה" הקב"ה קודם כל נותן הלוואה ואז צריך להשקיע.

ההשקעה הזאת היא עבודה קשה. קשה כמו קריעת ים סוף. שקשה זיווגו של האדם
כקריעת ים סוף. ומה הקשר לים סוף? מסביר המהר"ל שקריעת ים סוף זה להפריד
בין הדומים ונישואים זה להדביק בין השונים, וזה קשה. זו עבודה קשה אבל
נעימה. ולמה נעימה? כי אוהבים. מתחילים אוהבים, ומשקיעים וזה נעים. ובמה
צריך להשקיע? להשקיע ב"ואהבת לרעך כמוך" זהו ים שאין לו סוף. ולפי איזה
פירוש? כל התשובות נכונות. גם לכבד גם לעזור גם וגם. והכלל זה מה שאמר
המהר"ל להפוך 2 ל1. ניסוח לא נכון "אישתי רוצה כך אבל הורי רוצים אחרת" אתה
לא קרוע בין זוגתך או לא. אתה ואישתך זה אדם אחד. ואתם כבנאדם אחד יש לכם
בעיה. ותשברו את הראש איך לפותרה. "על כן יעזוב איש...ונעשו לבשר אחד". זה
לא דבר קל, וצריך השקעה. צריך לוותר ולא לוותר, צריך לדבר. העבודה הזאת היא
נעימה. כל עבודה היא נעימה.

אז אנו מברכים את החתן שישקיע וישקיע וישקיע. וכן הכלה. או להשקיע או
לשקוע, כמו בקריעת ים סוף שהמצרים שקעו בים.


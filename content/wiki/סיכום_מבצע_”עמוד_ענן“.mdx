---
title: "סיכום מבצע ”עמוד ענן“"
type: "מאמר"
---

## סיכום מבצע ”עמוד ענן“

\[שיחה בישיבה בארוחת צהרים\]

השם הרשמי של המבצע הוא "ד' הולך לפניהם יומם בעמוד ענן" (שמות יג כא),
המופיע על הוראות של המטכ"ל.

יש לברך על תוצאות מבצע ”עמוד ענן“ שהסתיים בהפסקת אש שהיו טובות מאוד, תוך
התייחסות לשיקולים המבצעיים, האזוריים והבין-לאומיים.

יש עשר סיבות שהמבצע היה מוצלח:

א. במבצע חוסלו 30 פעילי טרור בכירים ובסך הכל 120 מחבלים.

ב. הושמדו רוב המשגרים ויעדים צבאיים רבים.

ג. רוב מנהרות ההברחה של ארגוני הטרור ברצועת עזה.

ד. היו 1,500 גיחות אוויריות באופן חופשי לחלוטין, מה שמראה לחמאס ולשאר
המחבלים שיש לנו שליטה מוחלטת בשמיים ושאנחנו יעילים ולא מפחדים משום דבר
בעתיד.

ה. בהסכם הפסקת האש החמאס הבטיח שלא להוסיף לתקוף. וודאי שהוא נשאר אויב
שלנו, רשע מרושע, אבל יש ערך גדול להצהרה הזו, שהיא חסרת תקדים.

ו. החמאס גם הבטיח להיות השומר על השקט בגבול רצועת עזה, שגם זו הצהרה
תקדימית שיוצאת מפיו.

ז. התמיכה הבין-לאומית שזכתה בו ישראל במהלך המבצע וטען היא נושא חשוב, שכן
איננו לבד על פני כדור הארץ. אנחנו אמנם מדינה עצמאית, אך כזו החייבת
להתחשב במדינות אחרות.

ח. במהלך המבצע גם התקשורת העולמית הבינה כי ארגוני הטרור שקרנים. הם פרסמו
תמונות של ילדים שנפגעו כביכול בעזה, אך מהר מאוד התברר בפייסבוק שמדובר
בתמונות ישנות מהמלחמה בסוריה.

ט. זכינו גם להבטחה אמריקאית לביטחון ביחס לאיום האיראני וזה הישג גדול.

י. יש גם לשבח את פעילות סוללות ”כיפת ברזל“ והמערכת הוכיחה את עצמה עם
למעלה מ-84 אחוזי הצלחה, הישג יוצא דופן של ההגנה האווירית.

לכן, יישר כח לצבא הגנה לישראל. יישר כח לממשלת ישראל. יישר כח לעם ישראל.
ובעיקר, אילו פינו מלא שירה כים, אין אנחנו מספיקים להודות לד'.

- פורסם בשאילת שלמה 255


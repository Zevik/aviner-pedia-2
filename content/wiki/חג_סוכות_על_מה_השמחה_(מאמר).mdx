---
title: "חג סוכות: על מה השמחה (מאמר)"
type: "מאמר"
---

חג הסוכות הוא זמן שמחתינו. אז למה הסוכה צריכה להיות ארעית? זה לא נוח
ואפילו צפוף אז היכן השמחה? אלא זה תלוי על מה אנחנו שמחים. לא שמחה שנוח
לי אלא שמחה של מצווה. כפי שכותב הרמב"ם בסוף הל' סוכה ולולב (ח טו): על
הפסוק "תחת אשר לא עבדת את ד' אלוקיך בשמחה" (דברים כח מז). מה זה "בשמחה"?
שמח שהוא עושה מצוות. שמח שהוא עובד את ד' . על השמחה הזאת מדובר. לאו
דווקא על השמחה לעשות סוכה יפה. אם כי בוודאי יש לעשות סוכה יפה משום מצות
"זה ק-לי ואנוהו". אבל השמחה היא השמחה שאדם עובד את ד'. אומר שם המגיד
משנה, גם אם המצווה הזאת קשה - יקל עליו הטורח. שהרי בשביל זה נברא: לעבוד
את ד'. לכן הוא שמח.

חג שמח!

- פורסם בשאילת שלמה 620


---
title: "נוצרים גנבים"
type: "מאמר"
---

## נוצרים גנבים

\[אתר מעריב\]

לצערנו, הנוצרים אינם מרפים מאתנו אלא מחפשים ללא הירף דרכים יצירתיים
להחדיר את דתם בתוך עם ישראל.

הנה בחול המועד סוכות, בהושענא רבה, הם מארגנים פולחן נוצרי המוני פתוח
לגויים וליהודים, בכותל דרומי. המארגנים הם השגרירות הנוצרית בירושלים,
כמרים, מטיפים נוצרים, אוונגליסטים, צליינים, יחד עם ארגונים מסיונרים.

הנושא של אותה מיסה הוא Restoration, כלומר תחיה. בשגרירות הנוצרית
מסבירים: עם ישראל קם לתחיה, זכה לקיבוץ גלויות, אבל בכך לא הסתיים העניין,
אלא הוא יסתיים בברית החדשה ובהתנצרות כל עם ישראל היושב בציון.

לא מהיום אנו מכירים את פרשנותם את התורה, כדברי רש"י: "תלמידי ישו הנוצרי
ההופכים טעמי תורה למדרש טעות ואליל" (ברכות יב ב ד"ה מינות).

ומה להם ולכותל? כי הם טוענים שיש"ו ביקר במקום ואף נכנס לבית-המקדש וזו
סיבה מספקת לנכס לעצמם את המקום.

אינינו תמהים על הגניבה הזאת, שהרי כל הנצרות כולה אינה אלא גניבת זהות של
עם ישראל. הם מגדירים עצמם Verus Israel, כלומר ישראל האמיתי, ובתפלה יום
ראשון ,הם אומרים במיסה :"אנו ישראל עם קדושך". ולעומתם,אנחנו כבר לא עם
ד', הברית הופרה, אלא אנחנו פסולת הסטורית מיותרת, שיש לסלקה על ידי
רציחות, גירושים, אינקויזיציה, העלאה על המוקד, רדיפות, חנק כלכלי וכל מיני
השפלות.

אבל בחסדי ד', קמנו לתחיה, יש לנו מדינה, יש לנו צבא, יש לנו כלכלה. לכן
הנוצרים שינו אסטרטגיה: מסע צלב הכסף, עזרה, חיוך וכל מיני סממנים של
ידידות נוצרים -יהודים. אך בל נטעה. הם אינם נוצרים אוהבי ישראל, או נוצרים
אוהבי מדינת ישראל. הם נוצרים אוהבי יש"ו, החותרים שמדינת ישראל תתנצר,
ומציפים את ארצנו במסיונרים ובפעילויות תרבותיות שונות.

ואנו אומרים להם: אולי הגיע הזמן שתרפו מאתנו. נקעה נפשנו מהמיתוס האלילי
שלכם על יש"ו=משיח=בן אלהים=אלהים עצמו, האב הוא הבן הוא רוח הקודש שנכנס
בחתיכת בשר. אותו אל שהאשמתם אותנו ברציחתו, ושפכתם את דמנו. מה שמזכיר את
דברי הרמב"ן בויכוח שלנו עם הנוצרים: כיצד אתם טוענים שיש"ו הוא המשיח, הרי
כשיבוא משיח לא ישא גוי אל גוי חרב, ומאז התפשטות הנצרות, נשפך יותר דם
מאשר מקודם. כמובן הכמרים לא ענו לו אלא אסרו עליו להמשיך לדבר. יהיה
מעניין לעיין במידע של הליגה נגד השמצה, ולגלות שחצי מיליארד נוצרים הם
אנטישמים מובהקים, חצי מיליארד אינם אנטישמים ב"ה, ומיליארד הם באמצע.

לכן אנו מצטרפים בדחילו לקריאת הרבנות הראשית לישראל שאף יהודי לא ילך
למיסה הזאת ובכלל יש לבטלה מכל וכל.

עלינו לשבח לאדון הכל, לתת גדולה ליוצר בראשית, שלא עשנו כגויי הארצות ולא
שמנו כמשפחות האדמה, שלא שם חלקנו כהם וגורלנו ככל המונם, שהם משתחוים להבל
וריק ולאל לא יושיע ,ואנחנו כורעים ומשתחוים ומודים לפני מלך מלכי המלכים
הקדוש ברוך הוא.

- פורסם בשאילת שלמה 359


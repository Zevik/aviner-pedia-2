---
title: "ברכת הבנים (שו\"ת)"
type: "שו\"ת"
---

\[מקורות ע"י הרב מרדכי ציון\]

**ברכת הבנים**

ש: הרב כתב בתשובותיו (ח"א ס' קמג), שיש הנוהגים להניח שתי ידיים על ראש
הילדים בברכת הבנים (סידור ריעב"ץ) ויש הנוהגים להניח רק רק יד אחת, כי רק
כהן מברך ברכת כהנים בשתי ידים (סידור הגר"א) או מטעמים אחרים (פחד יצחק
ערך ברכה עמ' נד). וכן כתב בתורה תמימה (במדבר ו, כג אות קלא): "ואני שמעתי
מאיש אמונים שהגר"א מווילנא ברך את הג"מ רי"ח לנדא מו"ץ דווילנא בשעת חופתו
והניח ידו אחת על ראש הגרי"ח בשעת הברכה, ושאלוהו על ככה, והשיב, כי לא
מצינו ברכה בשתי ידיים רק לכהנים במקדש". כיצד הרב נוהג?

ת: שתי ידיים.

**שינוי ברכת הבנות**

ש: מה מותר לשנות הפסוקים של ברכת הבנים ללשון נקבה כשמברכים את הבנות, או
צריך לומר ככתבו?

ת: עדיף להשאיר את ברכה כמו שהיא, בגלל שהוא לשון שגרתי. וכן בכל הדורות,
כך בירכו את הבנות כרגיל, ואף אחד לא אמר שום דבר. אבל אם הבת מתעקשת אין
איסור לשנות אעפ"י שיש שם ד', כי אם אומרים שם ד' בחרדת קודש, אין בזה שום
בעיה.

\[עיין ס' שירת הי"ם (עמ' 458), שאמרה נכדה של הגרי"מ חרל"פ, כשהסבא ברך את
נכדותיו בברכות הבנות: "נדמה לי שברך אותנו נכדותיו בלשון נקבה – רשם
מ"צ.\]

**ברכת אם**

ש: האם אחרי שהאב מברך את בניו ליל שבת, גם האם תוכל לברך?

ת: ודאי.

**ברכת הבת אחרי החתונה**

ש: בתי מתחתנת. כשהיא באה לבקר האם יש להמשיך לברך אותה בליל שבת? האם יש
לברך את חתני?

ת: יש להמשיך לברך את הבת כמקודם. אפשר לברך את החתן אם הוא רוצה. מה שנוח
לו.


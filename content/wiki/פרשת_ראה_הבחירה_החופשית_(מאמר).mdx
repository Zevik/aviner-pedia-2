---
title: "פרשת ראה: הבחירה החופשית (מאמר)"
type: "מאמר"
---

"ראה אנכי נתן לפניכם היום ברכה וקללה. את הברכה אשר תשמעו אל מצות ד'
אלקיכם אשר אנכי מצוה אתכם היום. והקללה אם לא תשמעו וגו' (דברים יא
כו-כח). הקב"ה נותן לאדם בחירה חופשית. הבחירה החופשית היא היסוד של כל
התורה כולה. לבע"ח אין בחירה חופשית ואף למלאכים אין בחירה חופשית. האדם
הוא היצור היחיד בהוויה שניתן לו בחירה חופשית. האדם יונק את הבחירה
החופשית שלו מרבש"ע. שמא תאמרו כי יש חוקי טבע, חוקי ביולוגיה ופסיכולוגיה,
מדעי המוח וסוציולוגיה אשר עשויים להוביל את האדם? ברם לא אמרנו שאינם
משפיעים. בודאי הם משפיעים. אלא אנו אומרים כי אינם הקובעים. כי בסופו של
דבר האדם הוא בן חורין. נכון כי לפעמים זה קשה אבל לבסוף זה כדאי. הרמב"ם
אומר בהלכות תשובה כי ברור כי ללא הבחירה החופשית כל התורה נופלת (פרק ד').
רבי יהודה הלוי אומר, בספר הכוזרי, כי זו חוויה ברורה שאדם כל הזמן נתון
להחליט בכל מה שירצה. אין זו הזיה או דמיון. הוא באמת בן חורין.

- פורסם בשאילת שלמה 613


---
title: "פרשת צו: לומר תודה (מאמר)"
type: "פרשת צו (מאמרים)"
---

`בפרשתינו מופיע קרבן תודה. הוא כל כך מיוחד עד שאמרו חז"ל כי לעתיד לבוא יתבטלו כל הקרבנות חוץ מקרבן תודה (ויקרא רבה ט ז)! כי אמירת תודה היא יסוד המוסריות של כל אדם. זה לא רק מידה טובה לצדיקים אלא גם של האנשים הפשוטים. לומר תודה להקב"ה על כל הניסים והנפלאות וגם לומר בכל יום על כל דבר "מודה אני לפניך מלך חי וקיים שהחזרת בי נשמתי בחמלה רבה אמונתיך". גם לומר תודה בין אדם לחברו ובין אדם לאשתו. ספר חובת הלבבות בונה את יסוד המוסריות ויסוד עבודת ד' על הכרת הטובה. גם אם אתה לא חייב טובה וגם אם אין לך מה לומר תודה להקב"ה. כגון שבאופן תיאורטי הוא לא נותן לך כלום ועשה לך רק צרות. בכל זאת צריך להודות ולשבח לפאר ולהלל. התודה זה דבר פשוט ואדם צריך להתרגל תמיד לומר תודה.`

- פורסם בשאילת שלמה 590

\[קטגוריה: מאמר\]\] ּ


---
title: "מקורות ל\"פנים חדשות בחול המועד\" (שו\"ת)"
type: "שו\"ת"
---

מקורות ע"י הרב מרדכי ציון

בטעמי המנהגים (ענייני אישות סי' תתקצג בקונטרס אחרון) הביא בשם העבודת
ישראל להמגיד מקאזניץ דלולא דמסתפי היה אומר דבחול המועד סוכות אין צריך
פנים חדשות והוא משום שבאים "אושפיזין" ויש פנים חדשות כל יום שאושפיזין של
היום אינו אושפיזין של מחר, וכל יום הוא קדושה בפ"ע, ובשו"ת משיב הלכה (ב,
קנט) כתב שיש לסמוך עליו ולברך בחוה"מ סוכות ז' ברכות אף בלי פנים חדשות.

אמנם כתב בשו"ת בצל החכמה (ב, א אות ה) שכתב על דברי העבודת ישראל הנ"ל
שמסתבר שזה שייך דווקא בסעודה הראשונה של כל יום אבל בסעודה שניה של אותו
היום כבר בטל חידושו של אותו אושפיזא ואינו נחשב שוב פנים חדשות בסעודה
שניה, דהרי קי"ל דצריך פנ"ח לכל סעודה וסעודה. ועוד כתב שלמעשה אין לברך אף
בסעודה ראשונה בלי פנים חדשות כיון דאף בעבודת ישראל הנ"ל לא החליט להורות
למעשה דנחשב פנים חדשות. ואם הוא היה מתיירא להורות כן מי יבוא אחריו
להורות לברך במקום ספק נגד הכלל שבידינו דספק ברכות להקל. ומש"כ במשיב הלכה
שבחוה"מ סוכות א"צ פנים חדשות הוא פלא, שהרי העבודת ישראל עצמו לא החליט
בדבר ובמקום ספק ראוי שלא לברך, ועוד דהא בסעודה שניה של אותו היום גם
לסברת העבודת ישראל ראוי שלא לברך ואיך כתב המשיב הלכה בסתמא דבחוה"מ סוכות
א"צ פנ"ח ומשמע דזהו בכל סעודות היום, וזה ליתא, עכת"ד (וכן מובא בס ישמח
לב ח"ג עמ' לז).

כן כתב עוד בשו"ת שבט הלוי (ח, רפ) שממשמעות השולחן ערוך והפוסקים ברור
שבחוה"מ צריך פנים חדשות גם בחוה"מ סוכות אעפ"י שיש עניין אושפיזין.


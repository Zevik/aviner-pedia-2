---
title: "שירות צבאי לבנות (מאמר)"
type: "מאמר"
---

## שירות צבאי לבנות

\[ראיון\]

שאלה: גיוס בנות דתיות לצבא כן או לא?

תשובה: לא. באופן גורף.

ש: מדוע? האם אינך סבור שבחורה דתיה יכולה לשרת מבלי לפגוע?

ת: דעתי אינה קובעת, הרי הרבנות הראשית לישראל סגרה באופן אטום את האפשרות.
אני גם רואה שמדינת ישראל היא היחידה בעולם בה יש שירות צבאי שירות צבאי
חובה לבנות. קשה להעלות על הדעת שאנחנו היחידים על פני הכדור שמבינים
במלחמה.

ש: אין לגביך תפקידים המתאימים לחיילות דתיות?

ת: הכרעה בנידון אינה יכולה להיות נקודתית לגבי תפקיד או חיילת, אלא
מערכתית. באופן מערכתי זה דבר לא תקין. לכן הרבנות הראשית שאגב, כלל אינה
צריכה את אישורי, צודקת בענין זה.

ש: אז לדעתך יש לסגור את המכינה הקדם צבאית לבנות?

ת: לא. כיוון שבנות כן מתגייסות, בוודאי שצריך להכין אותן במידת האפשר ולכן
ודאי שהמכינה מביאה להם ברכה. אין השקפה של הכל או כלום, אלא, אם יש מצב
שאי אפשר לתקן לגמרי אבל אפשר לתקן חלקית, זה גם טוב. שו"ת הרשב"א ה רלח.

ש: במידה וישאל אותך אדם, האם מותר לו ללמד שם מבחינה הלכתית, מה תאמר?

ת: היו כאלו. עם הקמת המכינה, היו רבנים ששאלו אותי אם הם יכולים ללמד שם,
או עצם הלימוד שם מהווה מתן לגיטימציה לשירות צבאי של בנות. עניתי שהם
יכולים ללמד והדבר אינו מהווה מתן לגיטימציה.

- פורסם בשאילת שלמה 258


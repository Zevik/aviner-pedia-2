---
title: "המכונה הוציאה 2 פחיות- מה עושים? (מאמר)"
type: "מאמר"
---

**שאלה:** קניתי פחית קולה ממכונה והיא הוציאה שתי פחיות. מה לעשות?

**תשובה:** אין דרך להחזיר את הפחית למכונה. לכן, לכאורה, היה ראוי שתתחיל
לחפש, לטלפן, להתקשר וכו' כדי למצוא את הבעלים ולהשיב להם. אלא, כשמחזירים
אבידה מותר לדרוש תשלום על ההוצאות שנדרשו לצורך ההחזרה, כגון טלפונים
וזמן. ומכיוון שפחית עולה כחמישה שקלים, וכל הטרחה להחזיר לבעלים עולה
כעשרים שקלים, יוצא שכבר אין מה להשיב. לכן, אפילו שהפחית שייכת לבעל
המכונה, אתה יכול לקחת אותה, כי הטרחה להשיב עולה יותר מהפחית.


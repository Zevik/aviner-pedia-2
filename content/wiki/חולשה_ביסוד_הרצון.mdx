---
title: "חולשה ביסוד הרצון"
type: "מאמר"
---

## חולשה ביסוד הרצון

\[מ"ראש יהודי"\]

להוכיח מישהו הוא מדע שלם. ההוכחה – דבר קשה. צריך להסביר לו, לעורר אותו,
לרוממו. הבעל מתקשה לקום בבוקר. אשתו קצרת-רוח: "כבר מאוחר. הפסדת מניין.
הרי רצית לקוּם, למה אינך קם לתפילה? למה אתה רובץ במיטה? כבר אחרת!...".
הוא יודע את כל זה. אין כאן חולשה ביסוד הדעת, אלא ביסוד הרצון. אצל אדם
מבוגר, באופן פשוט, השכל צריך לשלוט ברגשות, לשלוט ברצון, לשלוט על כל רמות
הנפש, אבל ילד עדיין אינו שולט ברגשותיו. ילד נוטה יותר להיות לכוד
ברגשותיו. רגשותיו חזקים מאוד, ושכלו טרם התחזק. לכן אנו עוזרים לו.

- פורסם בשאילת שלמה 296


---
title: "ההתחממות הגלובלית - האויב הגדול של המין האנושי (מאמר)"
type: "מאמר"
---

ש: כיצד להתייחס לכך שארצות הברית מסייעת מאוד למדינת ישראל בימינו?

ת: להודות לד' שלא עזב את חסדו עלינו. כמובן, האמריקאים לא עושים זאת לשם
שמים, אלא מפני אינרטסים. וגמרא: כל חסד שהם עושים, לעצמם הם עושים (בבא
בתרא י ב).לכן לעולם אי אפשר לסמוך עליהם, אלא על אבינו שבשמים. עובדה שעתה
הם הגורמים את הנזק הכי גדול להמין האנושי.

ש: איזה נזק? הרי אינם לוחמים?

ת: יש נזק יותר גדול לאין ערוך, הנזק האקולוגי, עקב התחממות כדור הארץ.

ש: יש טוענים שזה לא נכון וכדור הארץ אינו מתחמם?

ת: זה מיעוט קטן וזניח. לרובם ככולם של אנשי המדע, יש הוכחות ברורות
להתחממות הגלובלית.

ש: אבל אולי זה תהליך טבעי?

ת: כך יש טוענים. אך גם אלו יחידים, אבל אנשי המדע מסבירים שזה בגלל זיהום
האוויר בגזי חממה. קרני האור מגיעים מהשמש, מכים בכדור הארץ, עוברים תמורה,
חוזרים לאחור, ואז נעצרים על ידי שכבת הפחמן הדו-חמצניCO2 , שעוטף את כדור
הארץ. וכך כדור הארץ מתחמם, וזה טוב, אבל עתה הוא מתחמם יותר מדי.

`ש: מה האמריקאים אשמים?`

ת: דו-תחמוצת הפחמן נוצר עקב שריפת פחם, נפט, גז, בתחנות חשמל, בתעשייה
הכבדה, בתחבורה ובצריכה הבתית.

ש: אבל שמעתי שהכי הרבה זה בסין?

ת: נכון. גם הם לא צדיקים. סין, 10 מיליארד טון CO2 לשנה, וארה"ב 5
מיליארד. אבל יש בסין פי 4 תושבים. אז לתושב ,זה יותר פי שניים מאשר בסין:
16 טון לשנה כנגד 7 טון לשנה.

ש: ומה בכך שכדור הארץ מתחמם? יהיה קצת יותר חם?

ת: כל האיזון מופר. בארצות מסויימים יש גשמים עזים ושטפונות ובארצות אחרות
בצורת קשה. וכן אירועי מזג אוויר קיצוניים, כמו ציקלונים ושאר סערות.
האטמוספירה מתחממת, ועקב זה האוקיאנוסים מתחממים.

ש: ומה בכך שהמים קצת יותר חמים?

ת: קודם כל נזכור שהאוקיאנוסים מכסים שני-שליש מכדור הארץ. הם בולעים את
ה-CO2 ומשחררים חמצן. כיצד? יש בשכבתו העליונה מיקרואורגניזמים, אצות
מקרוסקופיות שעושים זאת. ההתחממות משבשת פעולתן, פחות CO2 נקלט, פחות חמצן
משתחרר. גם האוקיאנוס, בגלל CO2 נעשה יותר חומצי. אותן אצות משמשות מזון
ליצורים קטנים, שמשמשים ליותר גדולים, וכן הלאה עד דגים, עד שלבסוף חסר
מזון לדגים, ומתמעט מספרים.

ש: ברור, סיכון לאוקיאנוס הוא גם סיכון לצמחים, לבעלי חיים, ולמין האנושי.

ת: יתר על כן, הקטבים מתחממים, הקרחונים נמסים, גובה המים עולה, איים קטנים
מוצפים, וכן החופים הנמוכים. אנשים חייבים להגר ונותרים בלי פרנסה. יש אולי
200 מיליון פליטי אקלים, וחוששים שזה יעלה ל-800 מיליון. זה יותר מכל
המלחמות. אגב, לעומת פליטי מלחמות ומשטרים, שעל פי החוק הבינלאומי ,זכאים
להיקלט במדינות אחרות, לא כן הוא לגבי מהגרי אקלים, שנותרים בלי כלום. יש
מהגרים בגלל עליית המים, יש בגלל בצורת, יש בגלל סערות קשות.

ש: ובכל זה אשמים האמריקאים?

ת: במידה רבה. אבל לא מדברים על זה, כי זה נעשה בצורה שקטה וחוקית.

ש: ומדינות העולם לא מודעות לסיכונים האלה?! הן לא עושות כלום?!

ת: ודאי מודעות. יש ועידות בינלאומיות, הנקראותParties COP, Conference of,
שדנות בזה ומחליטות החלטות.

ש: אז הכל טוב?

ת: הבעיה היא שרק מחליטות אך לא מקיימות. אין במדינות אכיפה חוקית. אותן
ועידות התחילו בשנת תשנ"ה, וכבר התקיימה ועידת 23 COP, אך מלבד החלטות,
בפועל לא קרה שום דבר.

ש: ומה החליטו?

ת: לעבור מאנרגיה שריפת פחם, נפט וגז, לאנרגית שמש, רוח ומים. כמובן, המעבר
עולה כסף רב, לכן גם החליטו שהמדינות העשירות תעזורנה לעניות. כל זה יפה
מאוד, אבל אלו רק החלטות על נייר. הכלל הוא שעד 2100 הטמפרטורה לא תעלה
יותר מ-2 מעלות, לעומת 5 מעלות אם לא נעשה כלום.

ש: ושתי מעלות לא יזיקו?

ת: ודאי יזיקו. אבל יותר טוב לצמצם מאשר לא לעשות כלום.

ש: והנזק שנגרם יחזור לאחור?

ת: מאוד לאט. יקח מאות שנים. למשל לוקח מאה שנה עבור CO2 להתפרק. אגב, גם
גידול בעלי חיים כגון בקר משחרר גז חממה, מתאן, Methan, CH4. וכן תחמוצות
חנקן N2O, NO2, N2O, אבל הם מיעוט קטן לעומת דו-תחמוצת הפחמן. זאת ועוד,
גידול בקר צורך מים רבים, וגם אותם יש לחסוך. קילו בקר מצריך 15,000 ליטר
מים. אדם בינוני במדינה מודרנית צורך 150 ליטר ליום, כלומר קילו בשר = 100
ימי צריכת מים.

ש: כל זה מדאיג מאוד, אבל מה אנו הקטנים יכולים לעשות?

ת: ילדים קטנים צריכים לפתח מודעות, הרי הם המנהיגים של המחר.

הנה שתים עשרה עצות שרשמו ילדים בכיתה ד':

1\. להשתמש בתחבורה ציבורית, ולא ברכב פרטי. וברכב פרטי ,כמה אנשים יחד
אחד.

2\. כמה שאפשר, להשתמש באופניים, קורקינט, גלגיליות והליכה ברגל.

3\. לכבות אור בבית ושאר מכשירים שלא משתמשים בהם.

4\. לכבות את האור במשך היום ולפתוח תריסים.

5\. לאכול פירות וירקות של גידול מקומי ועונתיים, כדי לחסוך אנרגיה של
גידול בחממה, והוצאות תובלה. להסדיר בכל חנות מדפים עם פירות וירקות כאלה.

6\. לאכול פחות בשר.

7\. כשקר, לא כל כך להדליק חימום, אלא ללבוש בגדים חמים.

8\. וכשחם, ללבוש בגדים קלים.

9\. למיין את האשפה, כדי למחזר מה אפשר ולחסוך אנרגיה.

10\. לנטוע עצים בעולם, שאף הם קולטים CO2 ומשחררים חמצן.

11\. ללחוץ על מבוגרים שיחוקקו חוקים על מעבר לאנרגיה ירוקה, כלומר שמש,
אוויר ומים.

12\. כבר עתה להשתמש באנרגיה ירוקה בבית.

ש: ובסיכום?

ת: ד' ברא עולם טוב. לא לקלקל.

- פורסם בשאילת שלמה 570

==

==


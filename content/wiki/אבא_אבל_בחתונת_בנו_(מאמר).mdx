---
title: "אבא אבל בחתונת בנו (מאמר)"
type: "מאמר"
---

**שאלה:** האם אבא בשנת אבל יכול ללכת לחתונת בנו?

**תשובה:** אבא ואמא זה דין מיוחד בהלכות אבלות. אנו לא מתירים לאבלים
אחרים ללכת לחתונה. אבלים יכולים ללכת לחופה, אבל לא לסעודה. אבא ואמא זה
עניין אחר, כל הדין הזה שאין לאבל ללכת לחתונה הינו בגלל שאסור לאבל לשמוח,
אבל אם ההורים לא יהיו בחתונת בנם אין זה שהם אינם שמחים בלבד, אלא הם
מצטערים צער גדול. הכוונה באיסור הינה למנוע שמחה, לא לגרום עגמת נפש. לכן,
פוסקים רבים התירו דבר זה (נושאי כלים על השו"ע והרב עובדיה יוסף בהלכות
חתן וכלה).


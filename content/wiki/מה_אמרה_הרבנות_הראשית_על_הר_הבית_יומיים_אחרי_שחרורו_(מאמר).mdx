---
title: "מה אמרה הרבנות הראשית על הר הבית יומיים אחרי שחרורו? (מאמר)"
type: "מאמר"
---

## מה אמרה הרבנות הראשית על הר הבית יומיים אחרי שחרורו?

\[אתר כיפה\]

יומיים אחרי הנס העצום של שיחרור הר הבית בכ"ח באייר תשכ"ז, נפגשה המועצת
הרבנות הראשית לישראל בר"ח סיון לדון במעמד הכותל המערבי והר הבית, דיון
שלא היה כאלפיים שנה!

המשתתפים היו הרבנים הראשיים לישראל: הג"ר יצחק נסים והג"ר איסר יהודא
אונטרמן. וחברי הבית דין הגדול: הגרי"ש אלישיב, הג"ר בצלאל זולטי והג"ר
יצחק אריאלי. והחברים במועצת הרבנות הראשית לישראל: הג"ר שלמה יוסף זוין,
הגר"א גולדשמידט, הגר"ש ישראלי, הגר"י אבוחצירא, הגרח"ד הלוי, הגרש"י הלוי,
הגרס"ח עבודי והגרכ"פ טכורש.

ומה אמרו?

הרה"ר נסים: דברים עומדים להיעשות בהר הבית ובכותל המערבי, דברים שגם
מטעמים פוליטיים וגם מטעם הקדושה אסור לנו לוותר ולעבור עליהם בשתיקה.

הרב זולטי: הפיקוח יהיה רק לרבנות .צריך להעמיד מחיצה ,להקים ועדה, לברר
הלכה ולהעמיד שוטרים.

הרה"ר נסים: כבר נשתבשו הגבולות של הר הבית ,ושומרי מצוה נכשלים בגלל זה.

הרב זולטי: מסביב להר הבית יש להקים מחיצה מורחבת כדי למנוע יהודים מלהכשל.
ויש לעמוד בקשר עם חיים הרצוג בהקדם ונעמוד ביחד על המשמר כדי למנוע שח"ו
לא להפוך את המקום לאחר תיירות.

הרב ח"ד הלוי: יש לשאול על עיקרא דמילתא: אם נכריז איסור כניסה אין ספק
שהרבה יכשלו, אלא אם כן תהיה הוראת הממשלה כמו שהיה אצל הערבים, אחרת מוטב
שהרבנות לא תתערב בעניין. וכל רב יורה לאנשי קהילתו כמו לשאלות אחרות. לכן
יש לדון מעיקרא אם בכלל להוציא כרוז כזה.

הרב ש"י זוין: עניין הר הבית אינו עניין של רב מקומי, אלא רק של הרבנות
הראשית, כי זה דבר שחייבים כרת עליו. איך אפשר לא להודיע על כך? ואם זה
עניין שדוקא הממשלה תתן הוראה או לא אי אפשר להתחשב בזה, וצריכים שתצא
החלטה מפורשת שיש איסור כרת וגם לבקש מאת הרב גורן שיכריז לחיילים על איסור
זה.

הרב יצחק אריאלי: בעניין הר הבית, צריכים להכריז על איסור הכניסה לשם.
ובעניין הכותל המערבי, הרי הבטיחו אנשי הצבא שתוך כמה ימים יפנו את הדרכים
גם הישנות כדי שכל ישראל יוכלו להגיע לכותל המערבי ולא דרך הר הבית כמו עד
עכשיו, ורצוי לעשות מפה כדי שלא יכשלו יהודים דתיים ורצוי מיד לפרסם את
האיסור.

הרב ישראלי: ההכרזה צריכה להיות בצורה מוסברת בגלל קדושת המקום ולא יחללו
את שם קדשי וכל הדורות היו מוזהרים להיכנס למקום ועתה עדיין לא מוכנים לכך,
ובקרוב נודיע בדיוק את המקומות שדרכם נוכל להגיע לשם.

הר"י אבוחצירא: יש להעמיד שלטים איזה מקום אסור ליהודי להיכנס משום קדושת
המקום ולא יחללו את שם קדשי.

הנוסח שהולחט לפרסום:

בישיבה מיוחדת של מועצת הרבנות הראשית לישראל, היום עש"ק פ' נשא תשכ"ז,
הובעה השמחה הגדולה האופפת את כל בית ישראל מתשועת ד' הגדולה והניסים
הגלויים שזכינו לראות בנצחון המכריע של צבא ההגנה לישראל בכל החזיתות,
ובהשבת ירושלים עיר הקודש ומקום המקדש לעם ישראל. בשורה זו נתקבלה בעליתות
המונית ע"י כל ישראל ואויבינו ויבושו.

מתבלטת השתוקקות גדולה של כל הצבור לשוב לשפוך שיח לפני ד' על יד הכותל
המערבי שריד מקדשנו.

בענין זה מועצת הרבנות הראשית רואה לנחוץ להזכיר לצבור כי מפני קדושת המקום
שמעולם לא פקעה, אסור לנו לעלות על הר הבית, עד שיבנה בית המקדש במהרה
בימינו בביאת משיח צדקינו.

גם אלה מהצבא העולים לשם בתוקף תפקידם חייבים להיזהר במורא מקדש ולא לנהוג
ח"ו בקלות ראש במקום הקדוש בקדושת עולמים.

הגישה לכותל צריכה להיות כפי שהיה מקובל: או דרך שער האשפות או דרך שער
יפו.

כפי שהוכרז כבר ע"י הרבנות הראשית, תתקיים השבת תפלת הודיה חגיגית לפי הסדר
שפורסם.

המועצה תדון בקרוב על קביעת יום חג לדורות.

ירושלים, ר"ח סיון תשכ"ז

- פורסם בשאילת שלמה 380


---
title: "רביי בלק (Rabbi Black)"
type: "מאמר"
---

## רביי בלק (Rabbi Black)

\[הרב שלמה אבינר\]

תרגום שיר אמריקאי

הוא קרב בשקט על סוסו,

והיה גבוה ורזה.

במבט ראשון הוא נראה

אכזרי וקשה

אך אם הסתכלת בעיניו

ראית שטעית

הוא היה ענק שבענקים

ואני רוצה שתדעו

שהוא היה נותן מוסר בוער בשלג הקפוא.

הוא נשא עמו חומש בשק שלצדו

והחברה קראו לו בפשטות

רַאבַּי בּלֵק.

הוא היה עני מרוד

אבל ... כמו מלך

ולפעמים בערב, יכולתי לשמוע אותו מזמר:

נצור לשונך מרע

ושפתיך מדבר מרמה

סור מרע ועשה טוב

בקש שלום ורודפהו

אם אי פעם חשבתי

שאותו אדם לבוש שחורים הוא רכרוכי

חסר אומץ להחזיר,

ויתרתי על מחשבה זו

באותו יום שחוצפן אחד

נכנס לבית הכנסת

אך לא כדי להתפלל

הוא בעט בדלת הכניסה

וקילל את כולם על ימין ועל שמאל

וכשהשתרר שקט במקום

הוא צעד אל עבר הרב

ירק לו בפרצוף

והיכה אותו כמו פרדה.

במצב כזה, אני חושב שהיה צריך

להיות מטומטם לגמרי

כדי להסתכל לו בעיניים

בלי להחזיר לו

אבל זה בדיוק מה שעשה

רבאי בלק הזקן.

הוא עמד כמו סלע

כאיש מורם מעם

גם הבליג כאשר אותו חוצפן

הכה אותו שנית

אולם גדע אותו

כעץ גדול עתיק

כאשר אמר לו בקול רך להפליא:

נצור לשונך מרע

ושפתיך מדבר מרמה

סור מרע ועשה טוב

בקש שלום ורודפהו

חלפו שנים רבות

מאז נאלצנו להיפרד

אך חושבני

שלמדתי בעל פה את דרכיו

אני עוד שומע באזני

את קול דרשותיו הרועם

מהדהד באותה בקעה

בה הוא נהג לשיר.

כן רבותי הלכתי אחריו

ואיני מצטער על כך

ואני מקווה שתמיד

אפעל למען זכרו

כי אני רוצה שתבינו

שאותו רבי בלק הזקן

היה אבא שלי

אשר ממנו למדתי:

נצור לשונך מרע

ושפתיך מדבר מרמה

סור מרע ועשה טוב

בקש שלום ורודפהו


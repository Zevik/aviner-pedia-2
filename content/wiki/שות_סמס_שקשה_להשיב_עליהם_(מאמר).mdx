---
title: "שו\"ת סמ\"ס שקשה להשיב עליהם (מאמר)"
type: "מאמר"
---

1\. ש: "למה"?

ת: סליחה, אני מקבל כמה מאות סמ"ס ליום, ואיני יכול לנחש למה אתה מתייחס.
אפשר לטלפן.

2\. ש: "לא הבנתי".

ת: סליחה, אני מקבל כמה מאות סמ"ס ליום, ואיני יכול לנחש למה אתה מתייחס.
וגם לו ידעתי, לא יכולתי לנחש מה לא הבנת. אם תרצה, התקשר.

3\. ש: "מה המקור"?

ת: סליחה אני מקבל כמה מאות סמ"ס ליום ואין לי זמן לחפש מקורות. אפשר למצוא
בספרים שלי.

4\. ש: "בישיבתנו כך וכך..."

ת: סליחה שנינו לא יכולים להחליט יחד על ניהול ישיבתך. אולי שאל ישירות את
הר"מ שלך.

5\. ש:"בישוב שלנו כנ"ל". "בבית הכנסת שלנו כנ"ל".

ת: כנ"ל.

6\. ש: "אני חייל וכולי".

ת: אנא שאל את הרב הצבאי של היחידה או הקו לחיילים של הרבנות הצבאית.
052-941-4414. 052-928-9953.

7\. ש: "למה היתה שואה"?

ת: סליחה, זו לא שאלה למסרון. אם תרצה, טלפן אלי, או קרא ספרי בנידון.

8\. ש: "אנו נשואים הרבה שנים ובעלי מציק לי וכו'".

ת: סליחה. זו שאלה מורכבת למסרון. אם תרצי, התקשרי לאשתי כשנוח לך.

9\. ש: "קיבלתי תשובה במסרון, אבל שאלתי רב פלוני והוא אמר לי אחרת".

ת: סליחה, היתה אי הבנה, חשבתי שאתה שואל אותי מה אני יודע, ולא ידעתי שאתה
שואל אותי מה דעתו של רב פלוני.

10\. ש: "אני מתלבט בבחירת מקצוע... בבחירת בת זוג... בקניית בית... בקושיא
על הגמרא".

ת: סליחה. זה מורכב למסרון. אולי שאל רב בשיחה ישירה או טלפון אליי, אם
רצונך.

הערה: רוב השאלות אינן כאלה אלא שאלות פשוטות שאפשר להשיב עליהן.

- פורסם בשאילת שלמה 519


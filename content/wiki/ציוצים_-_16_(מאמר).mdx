---
title: "ציוצים - 16 (מאמר)"
type: "מאמר"
---

זה נכון שהרב אמר ששני שליש העולים מאתיופה הם גויים? - לא נכון! כתבתי שיש
מהם שהם גויים: א. מפלאשמורה שהתנצרו. ב. נוצרים שהצטרפו לעלות. ג. איחוד
משפחות.

------------------------------------------------------------------------

מה התשובה לדורנו? – לפי מרן הרב קוק, תשובה של שמחה וחרות, אך בלי לבטל את
הצד של יראת שמים, ואדרבה לחזקו. אגרת שעח.

------------------------------------------------------------------------

כיצד להתיחס לבגידת נשיא ארצות הברית בכורדים? למען דעת אשר פיהם דיבר שוא
וימינם ימין שקר. אשרינו שאנחנו סומכים על עצמנו.

------------------------------------------------------------------------

אני מתקן נפילות ושוב נופל. מה מועיל יום הכיפורים? – החיים הם מלחמה, יש
להילחם ולא להתייאש. קצין מנוצח בקרב, זו לא טרגדיה, טרגדיה היא אם הוא
מנוצח בלי קרב. צא למלחמה.

------------------------------------------------------------------------

האם יש טעם לקיים מצוות אם מצד שני אני חוטא? - ודאי. עשה כיכולתך. וכי מי
שאכל שום וריחו נודף, יאכל עוד שום ויהיה ריחו יותר נודף?!

------------------------------------------------------------------------

איך עם ישראל יחזור בתשובה? - כאשר הדתיים יהיו מאוד מוסריים, אז הוא
ישתכנע שזו דרך האמת.

------------------------------------------------------------------------

החיים הם מלחמה, מלחמה נגד היצר הרע, לכן צריך תדריך לפני הקרב ולקח אחר
הקרב, כלומר חשבון נפש בבוקר לפני הכל ובערב אחרי הכל.

- פורסם בשאילת שלמה 620


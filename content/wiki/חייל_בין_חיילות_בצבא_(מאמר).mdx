---
title: "חייל בין חיילות בצבא (מאמר)"
type: "מאמר"
---

**שאלה:** אני חייל דתי-לאומי. התגייסתי לתה"ל בהתלהבות, אך בגלל בעיה
רפואית לא יכולתי להיות לוחם, לכן שובצתי ביחידה עורפית. אבל לצערי ראיתי
שזו יחידה מעורבת. אני בן יחיד עם שש בנות באותו חדר, ובמבנה כמעט כולן
בנות.

זה נורא מפריע לי:

א. תוך כדי עבודה, הבנות נוגעות בי, אני מאמין שזה לא בכוונה.

ב. הן כל הזמן מדברות ביניהן בעניני נשים, כולל איברים מוצנעים, ואיך הן
מבלות עם גברים.

ג. הן שרות במשרד באופן טבעי.

ד. הן לבושות לא צנוע, חלקן בחולצת טריקו, הן מצרות מאוד את מדיהן, לעיתים
פותחות כפתור או שתיים מהמכנסים בגלל כאב בטן.

כל זה הורס לי את יראת השמים. הגשתי בקשה רשמית לעבור ליחידה אחרת, לא משנה
לי איזו, העיקר שיהיו רק בנים. אמרו לי שאי אפשר. פניתי לנציב הקבילות
בצה"ל, אמר לי שאי אפשר לקבל בקשתי כי היא בניגוד לפקודת "השירות המשותף".

כבר תשע חודשים אני מתרוצץ בין גורמים צבאיים, כולל הרבנות הצבאית, ואין
שום תוצאה. אני מאוכזב, חייל חרדי היו מתחשבים בו, ובגלל שאני לאומי-דתי,
מותר לההוס לי את עבודת ד'.

איני מאשים את החיילות, אלא את פקודת השירות המשותף!

**תשובה:** אכן זו פקודה בניגוד להלכה. נקוה שבלחץ הציבור ישנו אותו. גם
חייל סיפר לי שהגיש קבילה על ריצה מעורבת בנים בנות, ואמרו לו שאין מה
לעשות, כך פקודת השירות המשותף. כמובן, זה ניגוד להלכה, ולא תמצא פוסק אחד
בישראל שמתיר זאת. גם בכיתות נמוכות של בתי ספר דתיים, יש שעורי התעמלות
נפרדים. נקוה שצה"ל יעשה תשובה, ויעסוק בצבאיות ולא בכפיית תרבות מקולקלת.


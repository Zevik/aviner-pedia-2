---
title: "המתנה בין בשר לחלב לילד קטן (מאמר)"
type: "מאמר"
---

**שאלה:** כמה זמן יש לילד כבן שלוש להמתין בין בשרי לחלבי?

**תשובה:** ילד כבן שלוש עדיין לא צריך לחכות, כי הוא ילד. כמובן, אנו
מחנכים אותו לחכות, אבל אם יש צורך כלשהוא, אין צורך לחכות כלל. פעמים
נותנים לילד לאכול בשר והילד בקושי אכל את הבשר וכעת הוא רעב. פעמים שאנו
רוצים שיאכל אוכל נוסף ונותנים לו משהו אחר כמו חלב. יש שקבעו שמגיל זה –
שעה, מגיל זה שעתיים, מגיל זה שלוש שעות וכן הלאה, אבל הם לא דברים שהם
הינם מוחלטים מבחינה הלכתית. הם הינם דברים הגיוניים שיש להרגיל את הילד
לאט כמו כל דבר שצריך להרגיל את הילד לאט לאט. כך כשהוא יגיע לגיל בר מצוה
הוא יהיה מוכן לחכות.

הג"ר עובדיה יוסף כתב תשובה על עניין זה בשו"ת 'יביע אומר' (ח"א יו"ד ס' ד)
ופוסק עפ"י צירוף של מה שנקרא ספק ספיקא: ספק ראשון – אולי ההלכה כראשונים
כגון הרשב"א (יבמות קיד, שו"ת הרשב"א ח"א ס' צב) שפשקו שמותר לתת לילד
לאכול איסור דרבנן, והרי דין המתנה בין בשר לחלב הינו הוא איסור דרבנן. ספק
שני – אולי ההלכה כתוספות (חולין קה, א) שלא צורך לחכות בין בשר לחלב כלל.
אמנם אסור לערבב, אבל אם אני אוכל אוכל בשר, אני צריך לנקות את השלחן,
לנקות את הידיים, לצחצח את השיניים ומותר בארוחה חלבית. יוצא שאין בעיה לתת
לילד שלא הגיע לבר מצוה לאכול חלב אחרי בשר אם יש בכך צורך.


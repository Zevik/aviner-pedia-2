---
title: "ציוצים - 4 (מאמר)"
type: "מאמר"
---

ש: למה דווקא ללמוד גמרא?

ת: לא די בידיעה, מעל זה צריך חכמה, שכל של תורה. כמובן, יש ללמוד גם שאר
מקצועותיה של תורה.

ש: האם יש מטרה ללימוד תורה מלבד ידיעת ההלכה?

ת: עשיית רצון ד' ודבקות בד' על ידי שכל של תורה.

ש: האם עקב טיפולי המרה, יש שהתאבדו?

ת: א. נדיר מאוד, ולא בגלל הטיפול, אלא מפני שבר נפשי קודם. ב. אדרבה, בעלי
נטיות הפוכות מתאבדים בעשרות אחוזים אלא במקומות 'פתוחים' ומקבלים, ד'
ירחם.

ש: התפרסם שילדים בני 13-12 אנסו ילדה פחות מ-12 באונס קבוצתי ואף צילמו.
אם זה נכון, כיצד אפשר להבין נבלה נוראה כזו?!

ת: יצר הרע! יצר הרע! צריך הרבה מאוד חינוך לצניעות.

ש: כיצד נתגלתה עור בת 9000 שנה בסביבות ירושלים אם אדם הראשון נוצר לפני
פחות מ-6000 שנה?

ת: מרן הרב קוק באגרות א קה מצטט שהיו יצורים לפניו. אלא הוא הראשון בצלם
אלהים.

ש: למה יש תאונות קטלניות בכבישים?

ת: יצר הרע של אלימות ויצר הרע אדם על סמרטפון. איזהו גיבור הכובש את יצרו.

ש: התפרסם ש78% של הילדים בארץ מתחת לגיל 13 נחשפים לפורנוגרפיה. מה הסיבה
של דבר נורא זה?

ת: סמרטפון ואינטרנט. משל משלו חז"ל לאבא שקנה לבנו חנות בשמים ברחוב
הזונות.

- פורסם בשאילת שלמה 608


---
title: "ביקורתיות יתר"
type: "מאמר"
---

## ביקורתיות-יתר

\[מ"ראש יהודי"\]

יש להקנות לילד אמון בעצמו. אדם אף פעם לא מתאמץ להשיג דבר שהוא בטוח מראש
שלא ישיג. מצד שני, יש להיזהר לא להרוס את האמון שכבר נבנה. הדבר שהורס את
אמון הילד בעצמו זוהי ביקורתיות-יתר. שטף הערות בלתי-פוסק הוא מחלה שכיחה.
בני-אדם רגילים להעיר הערות בלי לשים לב. ההורים משתקעים בהערות: "שב ישר",
"למה אתה יושב על חצי כיסא?", "ראה איך אתה מחזיק את הצלחת", "הבגדים שלך
על הרצפה", "למה איחרת לבית-הספר?", "מה", "למה" – כל הזמן! יש הורים
שמעניקים בממוצע, כל דקה - הערה. הדבר נכון גם בין איש לאשתו, אבל אדם
מבוגר חסין יותר, הוא יודע גם להחזיר.

- 

נלקח משאילת שלמה 235


---
title: "יוסקה שפירא: אדמו\"ר בני עקיבא עולמי"
type: "מאמר"
---

## יוסקה שפירא: אדמו"ר בני עקיבא עולמי

הלך לעולמו יוסקה שפירא שהיה המזכיר הראשון של בני עקיבא העולמית ומילא
תפקיד זה במשך עשרים שנה מתשט"ו עד תשל"ו, והיה מן המקמים ורוח חיה של בני
עקיבא עולמי.

לאחר מכן הוא מילא עוד תפקידים חשובים כגון שר בממשלתנו וכן מפעלים חשובים
כולם קשורים לעם ישראל ולעליה לארץ ,אבל אני הדל זוכר אותו במסגרת תפקידו
בבני עקיבא, כשהייתי חניך, מדריך, רכז סניף ועוד תפקידים בתנועה בחו"ל.

בני עקיבא עולמי דומה באידיאל לבני עקיבא בארץ, אבל מלבד זאת, הוא מציל את
החניכים מפני התבוללות כאשר רבים מהם הם חילונים, וכמו כן מעורר לעליה
לארץ.

יוסקה שפירא היה בנו של הרב ישעיהו שפירא המכונה האדמו"ר החלוץ ממייסדי
הפועל המזרחי. והוא בעצמו היה יותר ממזכ"ל בני עקיבא, אלא היה אדמו"ר, כל
כך מחנך גדוך, כל כך מלמד תורת אמת, כל כך מובי מהפכה לנוער, מכתת רגליו
למרחוק ללא ליאות, רוח חיה, אדם לבבי, כל כך מלהיב, כל כך עדין נפש, כל כך
עניו, כל כך, כל כך מוחל על עלבונו, כל כך מעודד. הוא היה יושב איתנו
החניכים ומלמד אותנו שירים כאשר חן נסוך על פניו.

האדם הצנוע הזה אינו מפורסם כי הוא לא חיפש פירסום. הוא חיפש לשרת את
אלהיו, את עמו ואת ארצו. כרגע יש לתנועת בני עקיבא עולמי 150 סניפים ב-30
ארצות, והיא מונה 50,000 חניכים. היא גם נקלעה לקשיים כספיים גדולים מאוד,
מה שמאוד מכביד על עבודתה ,ואנחנו יכולים להעיד שהכסף לא הלך לכיס של אף
אחד אלא לפעילות חינוכית לבדה. ולכן כל אדם שיש לו לב ויש לו כיס נקרא
לתרום ביד רחבה לתנועה העולמית ובמיוחד אם הוא בעצמו היה חניך בני עקיבא
בחו"ל, ובודאי יש לו חוב מוסרי גדול, וכידוע יסוד המוסר הוא הכרת טובה
כמבואר בחובות הלבבות.

ולכן כולנו אומרים ליוסקה: יישר כחך על כל עבודת הקודש. אתה עלית למרומים
אבל פועלך המבורך ממשיך לזרום לאורך הדורות. שכב לנצח חברנו, אנחנו ממשיכים
מכחך.

תהא נשמתו צרורה בצרור החיים עם כל הצדיקים.

- פורסם בשאילת שלמה 314


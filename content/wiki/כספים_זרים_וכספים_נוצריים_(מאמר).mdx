---
title: "כספים זרים וכספים נוצריים (מאמר)"
type: "מאמר"
---

## כספים זרים

\[ראיון באתר סרוגים\]

שאלה: הרבנים מתנגדים לקבל כסף מארגונים נוצרים, ועכשיו אנחנו רואים כי
כיפת ברזל מגינה על תושבי ישראל, והיא מומנה גם על ידי השקעות מארה"ב. איך
אפשר להשתמש בכסף הזה?

תשובה: צריך להבחין בין ארגונים נוצרים אוונגליסטים, שיש להם מגמה
מסיונרית, כגון הקרן לידידות, הנקראת קרן לידידות נוצרים-יהודים, הרוצים
ידידות בינינו, וזו הבעיה.

הנוצרים חושבים שהם עם ישראל האמיתי ולכן ניסו לחסל אותנו אלפיים שנה
באמצעים שונים, ורק לאחרונה בלית ברירה הקטולים הכירו במדינת ישראל.
הפרוטסטנטים, הם יותר מעשיים, מבינים שיש מדינה שאי אפשר להתעלם, לכן
החליטו לראות בה שלב בתהליך הגאולה הנוצרית, ומשקיעים מאות מיליונים
במיסיון בארץ. בועידת לוזן הם אמרו שהמסיון הישיר, בלהטיף ולחלק חומר הוא
פחות יעיל מאשר מהמיסיון העקיף - לתרום כספים ולהקים מבנים. ולכן אסורה כל
דרך של ידידות איתם.

בעסקים מסחריים עם נוצרים, אין בעיה, וגם בהסכמים פוליטיים אין בעיה, אבל
לא ידידות. האמריקאים מעונינים להשקיע כסף בתעשיה הצבאית שלנו, כי כמה שהם
חכמים, דברים שיש לנו הם לא ידעו לפתח. הם מאוד שמחים בהשקעה שלהם בנו, כי
הם מקבלים תמורה גדולה. זה עסקים.

שאלה: מותר לנו לקבל סיוע כספי ממדינות זרות?

תשובה: זה גם אסור. אך יש מקום לשיתוף פעולה כלכלי בין מדינות. האמריקאים
משקיעים במפעלים צבאיים שלנו ומקבלים תמורה. עסקים זה בסדר.

שאלה: ומארגונים נוצרים שלא לצורך ידידות, מותר לקבל תרומות?

תשובה: זה תמיד בשביל ידידות ורמייה.

שאלה: והשקעה כמו שחברת אינטל משקיעה בישראל, כמה מיליארדים בשנה?

תשובה: זה עסקים. אבל אסור לקבל צדקה מהם.

שאלה: ומה עם המצב בארץ, כשבכל יום המחבלים יורים עשרות רקטות לערי הדרום
והמרכז?

תשובה: אנחנו לא יודעים מתי האויבים שלנו יהפכו לאנשי שלום. זה יכול להמשך
הרבה זמן, אבל התמורה לטובה חלה לפני ארבעים שנה. מאז מלחמת יום הכיפורים,
האויבים שלנו מפחדים מאיתנו והם לא פותחים במלחמה כבר יותר מארבעים שנה.
350 מיליון ערבים שנעזרים על ידי מיליארד נוצרים ומיליארד מוסלמים, מפחדים
מ-7 מיליון יהודים, וזה כשיש להם כמה מיליון עוזרים מבפנים.

הם משתמשים בנשק של חלשים - וזה הטרור. לטרור, אין כח ממשי, הוא לא יכול
לכבוש מדינה. הוא יכול להציק. ובאמת, כבר הרבה שנים הטרוריסטים מציקים לנו,
והרגו עשרות ומאות אנשים. עכשיו, ברוך ד', החמאס שהוא ארגון הטרור הכי גדול
והכי אכזרי, מתברר שאין לו כח. פרקנו אותו לחתיכות, חיסלנו את המנהיגים
שלו, ולנו יש צבא חזק ומאורגן עם כיפת ברזל. יש לנו כח לעמוד נגד טרוריסטים
– וזה הדבר הכי חשוב היום. המצב לא נעים, אבל צריך לראות את הדברים
בפרופורציה.

- פורסם בשאילת שלמה 346


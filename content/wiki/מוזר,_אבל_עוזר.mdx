---
title: "מוזר, אבל עוזר"
type: "מאמר"
---

## מוזר, אבל עוזר

\[מ"ראש יהודי"\]

ישנה שיטה לריפוי הנפש שבנה אדם בשם צ'ארלס רוג'רס בשנת תשי"א, שלוש שנים
לאחר שהומצא ההיזון-החוזר – כיצד לדבר עם אנשים. הפסיכותרפיה הזאת בנויה
עליו. היא יפה לאנשים חולים, עם בעיות נפשיות, וגם לאנשים בריאים שאינם
מְתַקשרים. וכך זה עובד בערך:

בא אדם לפסיכולוג ואומר: "אני לחוץ אז באתי".

\- "באת אלי כי אתה לחוץ".

\- "כן, כן. אני לחוץ. מקווה שתעזור לי".

\- "אם הבנתי אותך היטב, אתה לחוץ, ובאת אלי כי אתה מצפה ממני שאעזור לך.
הבנתי אותך טוב"?

\- "כן".

הפסיכולוג שותק ולא אומר כלום.

אומר הפציינט: "אני רוצה שתעזור לי".

\- "אה! אתה מצפה שאעזור לך, בשביל זה באת אלי"?

\- "כן, בשביל זה באתי".

\- "אתה מאשר מה שאמרתי".

\- "אתה חוזר על מה שאני אומר".

\- "אם אני מבין אותך היטב, אתה מעוצבן משום שאני חוזר על דבריך".

\- "בוודאי שאני מעוצבן. בשביל זה אני לא צריך אותך".

\- "אני מבין שאתה כועס עלי כי אתה חושב שאני רק חוזר על דבריך".

\- "כן, כן. אני כועס עליך".

\- "אם כן אתה מאשר שהבנתי אותך היטב".

\- "תגיד, אתה עושה ממני צחוק"?

\- "אני מבין שאתה חושב שאני מהתל בך".

\- "כן, ככה אני חושב".

שיחה קשה. הפציינט יוצא החוצה ומסכם: "הוא פסיכי, הבן-אדם הזה", אבל בשבוע
הבא הוא חוזר: "אתה באמת פסיכי, אבל עזרת לי". במה הוא עזר? מה הוא עשה?
הוא היה סתם תוכי... לא. אין הוא סתם תוכי. הוא מנסח מחדש ובצורה בהירה
יותר את הרגשותיו של האדם היושב מולו. הוא עוזר לאדם לזהות את רגשותיו
המעורפלים, ומתוך כך לבטאם כראוי.

- פורסם בשאילת שלמה 319


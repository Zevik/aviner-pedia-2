---
title: "תפילה בציבור כשיש מלחמה (מאמר)"
type: "מאמר"
---

**שאלה:** האם יש להתפלל בציבור גדול בזמן סכנה של הפגזות?

**תשובה:** אם יש הוראה מפורשת מפיקוד העורף או מהרב שם להימנע אז אין מה
לשאול. אבל אם אין הוראה מפורשת אלא המלצה בלבד, אז הכוונה היא המלצה שלא
יאספו אנשים יחד סתם, אבל אין בעיה אם יש צורך, כמו בתפילה. באמת הסיכון
הוא אפסי. לצערנו הגדול, אנשים נהרגים בתאונות דרכים פי ארבע יותר מכל
הפגועים והמלחמות ביחד. אמנם, גם כשהסיכון אספי לא הולכים סתם ברחוב, אבל
להתפלל במניין בוודאי זה לא סתם.

בכלל, צריך לדעת שאין לטרור כוח. בכל ההיסטריה טרוריסטים מעולם לא הצליחו
לכבוש מדינה. טרוריסטים יכולים להרוג עשרה אנשים, מאה אנשים, אלף אנשים,
עשרת אלפים אנשים, אבל יש עוד מיליונים. אלא טרוריסטים עושים מלחמה
פסיכולוגית. כמו הפתגם הסיני: הרוג אדם אחד והפחד עשרת אלפים. הם רוצים
לשבש את החיים, להחליש את אימון האזרחים בשלטון ולמוטט את הדבק החברתי
הלאומי. אם כן, כל מי שיכול להמשיך עם שיגרת החיים לוחם בזה נגד הטרור. ואם
התקשורת לא הייתה מדווחת על הטרור, הטרור היה רואה שזה לא מועיל ומפסיק
מאליו.


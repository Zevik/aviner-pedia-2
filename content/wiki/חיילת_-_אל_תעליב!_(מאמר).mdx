---
title: "חיילת - אל תעליב! (מאמר)"
type: "מאמר"
---

`אל תעליב חיילת`  

אל תעליב חיילת. אל תעליב קצינה.

מה שאנחנו נגד גיוס נשים, אינו סיבה להעליב אותן. אפילו, אני הדל, כתבתי
ספר קטן, כדי לעזוב לחיילת, בשם "שובי לשלום".

ודאי שהיא טועה בכך שהיא מתגייסת, אך ניתן לומר שזה מתוך כוונה טובה.
כמובן, לא די בכוונות טובות, צריך גם מעשים טובים. אך זו סיבה נוספת לכבד
אותה.

בכלל, יש לכבד כל אדם, וקל וחומר כל אשה, כפי שידוע בהלכה, שגדול כבודה.

לכן, חייל יקר שמתגייס לצבאנו הקדוש, הזהר מאוד לכבד כל חיילת.

ראיתי מחקר, שבתוך החיים האזרחיים, אשה אחד מתוך שלושה סבלה מהטרדה על ידי
גברים, ובצבא, זה אחת מתוך אחת. אני מקוה שהנתונים האלה אינם נכונים, אך גם
אם אחוז ההטרדה בצה"ל הוא פחות מזה, זה עדיין נורא ואיום.

עוד שמעתי טענה: בעצם, אשה המתגייסת, היא היא שמבזה את כבודה, לכן אין חובה
לכבדה. ודאי אין זה אמת.

לכן חייל יקר, הדבר הראשון שעליך לעשות כדי לכבד חיילת, הוא לא לשרת בשום
פנים ואופן ביחידה מעורבת. כי שם מאוד נפגע כבוד החיילת. אנא ממך להודיע
מראש שאינך הולך לשם, ואם מכריחים אותך, עמוד על דעתך. אל תדאג, לא יתלו
אותך, אין זה צבא גוי, זה צבא יהודי.

יתר על כן, גם למשימה חד פעמית, אל תלך עם חיילת, בשום פנים ואופן. אתה
אוהב את הצבא, מוכן למסור נפשך לצבא, אבל אתה גם מכבד אשה. אין לבנות צבא
על חשבון פגיעה בכבודה, אפילו היא בעצמה אינה מבינה שזו פגיעה בכבודה. צריך
צבא טהור ומוסרי.

ואם דרך אגב, אתה בא בקשר עם חיילת, כגון למשל פקידה, אנא התייחס אליה כאל
בן אדם, ולא כאל אשה. כי יש לך רק אשה אחת בעולם, - זו אשתך.

כאשר אתה אתה מדבר עם חיילת, אנא בלי חיוכים ובלי מחמאות. את אלה שמור
לחיילים, או כפי שאמרנו – לאשתך.

דבר אל חיילת ענינית ונימוסית – ולא יותר. בודאי אתה מכיר את התאוריות
הפמיניסטיות נגד החפצת האשה או חיפצון האשה, שמופיע בסרטים, כולל סרטי
פרסומת. בזה הן צודקות.

ראיתי מחקר שמדינת ישראל היא המדינה היחידה בעולם בה נשים מגוייסות לצבא
בכפיה. איני יודע אם זה נכון. אך גם אם יש עוד מדינות, אין זו נחמה. לכך
עליך להיות כואב על כך כאב נורא.

אנא כבד כל חיילת כמו שאמרנו, החיילת תרויח, אתה תרויח, צה"ל ירויח מוסרית,
מתוך כך צה"ל ירויח גם צבאית.

חזק ואמץ בכפליים.

`*`

דף תקלה - יא אדר תשע"ח


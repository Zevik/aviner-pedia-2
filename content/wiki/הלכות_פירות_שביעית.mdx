---
title: "הלכות פירות שביעית"
type: "כללי"
---

## הלכות פירות שביעית

**כללי**

דיני פירות שביעית

ש: מה כללי הדינים של פירות שביעית?

ת: לא להשחית, מה שכולל שימוש לא רגיל. לא לסחור. אם צמחו אצלך, יש להפקיר.
וכן יש מצות ביעור (דיני שביעית השלם הקדמת יג).

קדושת שביעית על איזה פרי

ש: על איזה פרי יש קדושת שביעית?

ת: ארבעה תנאים:

א. גדל בא"י שנכבשה בימי בית ראשון.

ב. אדמה של יהודי ולא של גוי ולא של היתר מכירה.

ג. מזון אדם או בעלי חיים, שמן סיכה או הדלקה, צמחי ריח.

ד. גדל תחת כיפת השמים גם אם מנותק או בקרקע גם אם יש גג. אך בבית אין
קדושת שביעית. וכן אין קדושת שביעית במצע מנותק בחממה.

ה. שלב גידול .לפרי עץ אם חנט בשביעית, לגרגרים כלומר דגנים וקטניות אם
הגיעו לשליש גידול בשביעית, לירק אם נקטף בשביעית. ויש טבלאות מסודרות עם
תאריכי כל הפירות (דיני שביעית השלם יג).

מצות אכילה

ש: יש מצוה לאכול פירות עם קדושת שביעית?

ת: כך יש אומרים. הרמב"ן (השגות לספר המצוות מ"ע ג. והחזו"א פסק שאין חובה
לאכול פירות שביעית ואין איסור להניחם שירקבו מעצמם אלא שאסור לקלקלם.
חזו"א יד י).

הפקר פירות שביעית

ש: בשנת שמיטה אני יכול לקטוף פירות מכל עץ?

ת: א. בתנאי שיש להם קדושת שביעית וזה תלוי בתאריך המסומן בטבלאות. ב. צריך
לבקש רשות, כי י"א שהם הפקר מעצמם וי"א שבעל הפירות חייב להפקירם ואם לא
הפקיר אין לקחת. אך גם אם הם הפקר מעצמם, יש לבקש רשות מדין מידות טובות
(דיני שביעית השלם יד).

ביעור

ש: מה זה ביעור פירות שביעית?

ת: כאשר מין מסויים כלה מן השדה, יש להוציאו מן הבית. יש טבלאות עם תאריכים
לכל פרי ופרי (דיני שביעית השלם כא פתיחה).

ספיחים

ש: מה זה גזירת ספיחים?

ת: חז"ל גזרו שירקות שגדלו בשביעית מעצמם, בכל זאת אסורים בגלל הרמאים
שזרעו בשביעית וטענו שצמחו לבד. אבל ירקות שהתחילו לצמוח בשישית, דגנים
וקטניות שהגיעו לשליש גידול, אין להם איסור ספיחים לרוב הפוסקים, גם אם
נקטפו בשביעית. כמובן, אין דין ספיחים בפירות העץ (דיני שביעית השלם יג וטו
פתיחה).

תרומות ומעשרות

ש: האם יש להפריש תרו"מ מפירות עם קדושת שביעית?

ת: לא. הרי ממילא הם שייכים לכל (דיני שביעית השלם כג פתיחה).

היתר מכירה

ש: האם לפירות של היתר מכירה יש קדושת שביעית?

ת: לא. כדין פירות של גוי (שמיטה מהמקורות לרב יוסף צבי רימון 196).

---

**דרך אכילתם**

שינוי משימוש רגיל

ש: אסור להשתמש בפירות שביעית בצורה שונה מהרגיל. אך איך קובעים מה רגיל?

ת: כל מקום כפי מנהגו, כל זמן כפי מנהגו, ואף כל עדה כפי מנהגה.

ש: מה דין טבעונים שאוכלים חיים פירות שכולם אוכלים מבושלים?

ת: אסור כי זה דרך רפואה (דיני שביעית השלם טז דרך אכילתם ב).

בישול

ש: מותר לבשל פירות שביעית? ת: אם זה השימוש הרגיל. למשל אין לבשל בננה,
מלפפון, שסק, אבטיח, תאנה, צנון, תפוז כי זה נחשב הפסד. ומותר לבשל פרי
שרוב בני אדם מבשלים, כגון תפוח עץ, כרוב, משמש, בצל, גזר, עגבניה. ש: מה
דין טיגון, אפייה וצלייה? ת: כדין בישול. ש: מה דין פרי שרגילים לאכול אותו
טרי, אך כאשר מאבד טריותו, רגילים לבשל? ת: מותר. ש: מותר לאפות ולצלות מה
רגילים לבשל? ת: כן. וגם להיפך, כי הכל אחד. בתנאי שזה לא מקלקל. ש: מותר
לבשל במרק ירק או פרי עם קדושת שביעית על אף שלא יאכלו אותו? ת: כן אם כך
נהוג (דיני שביעית השלם טז דרך אכילתם).

אכילת פרי חי ש: מותר לאכול חיים פירות שרגילים לבשל? ת: לא. כי זה נחשב
הפסד. כגון תפוח אדמה, תירס, חבוש, קישוא (דיני שביעית השלם טז דרך אכילתם
ד).

בישול יין ש: מותר לשים יין בעוגה או אסור משום בישול? ת: מותר לשים קצת,
כי נהוג (דיני שביעית השלם טז דרך אכילתם יב).

שטיפת כלים ש: מותר לשטוף צלחת וסירים משאריות המזון? ת: כן. רגיל. כי נהוג
לזרוק (דיני שביעית השלם טז דרך אכילתם ז).

אכילה גסה ש: זה נכון שאסור לזלול פירות שביעית מעבר לתאבון הנורמלי? ת: כן
.זה נקרא אכילה גסה ונחשב הפסד (דיני שביעית השלם טז דרך אכילתם יד).

תרופה מרה ש: מותר לערבב תרופה מרה במיץ עם קדושת שביעית? ת: לא, אם נעשה
מר, כי בכך מפסיד אותו, אבל מותר לערבב בפה (דיני שביעית השלם טז דרך
אכילתם יג).

תרופות טבעיות ש: מותר להכין תרופות טבעיות מפירות שביעית? ת: לא. והיתה
שבת הארץ לכם לאכלה, לאכלה ולא למלוגמא (=תרופה) (רמב"ם הלכות שמיטה ויובל
ה יא).

הקפאה ש: מותר להקפיא פירות וירקות? ת: כן אם אין זה גורם קלקול (דיני
שביעית השלם טז דרך אכילתם ט).

ריבה ש: מותר לעשות ריבה מפירות שביעית? ת: כפי המקובל כל השנים (דיני
שביעית השלם טז דרך אכילתם ט).

שקילת מזון ש: מותר לשקול פירות שביעית? ת: אם זה במכירה, לא. אם זה כדי
למדוד כמויות לבישול והכנה, מותר (דיני שביעית השלם טז דרך אכילתם י).

כיבוש ש: מותר לכבוש פירות וירקות? ת: אם כך רגיל, כגון מלפפון אבל לא כמות
גדולה כי זה נראה כמכין לסחורה (דיני שביעית השלם טז דרך אכילתם ט-י).

ערבוב מאכלים ש: מותר לערבב מאכל עם קדושת שביעית עם מאכל רגיל? ת: כן
(דיני שביעית השלם טז דרך אכילתם יב).

גלידה ש: מותר לעשות גלידה ממשקה או שזה שינוי? ת: בפירות שרגילים, כגון
תות או בננה, מותר. בשאר, מחלוקת (דיני שביעית השלם טז דרך אכילתם טז-יז).

---

**טעם הפרי והירק**

טעם שביעית

ש: האם מרק בו התבשל ירק עם קדושת שביעית והוצא משם יש לו קדושת שביעית? ת:
כן. וכן שאר מאכל שספג טעם שביעית. ש: ומה דין המים שבשלו בהם. ת: אין
קדושה. ש: ולכלי יש קדושת שביעית? כלומר הבלוע בו? ת: לא (דיני שביעית השלם
טז טעם הפרי והירק).

תבלינים ש: מותר להשתמש בפירות שביעית כתבלין לתבשיל אף שלא אוכלים אותם?
ת: כן. אם כך רגילים בני אדם, כגון שקדים, צימוקים, פלפל, עגבניה (דיני
שביעית השלם טז טעם הפרי והירק ו).

עלי תה ש: מה דין נענע או חליטת צמחים אחרי השימוש? ת: אם כבר פג טעמם,
כמנהגם של בני אדם, אין להם קדושת שביעית (דיני שביעית השלם טז טעם הפרי
והירק ו).

טיגון שמן ש: מותר לטגן עם שמן של שביעית? ת: כן. כי כך נהוג, וזה להוסיף
טעם ולא רק כדי שלא יידבק (דיני שביעית השלם טז שמן ג-ד).

---

**סחיטה**

סחיטה פירות קדושת שביעית ש: מותר לסחוט פירות עם קדושת שביעית? ת: אם רוב
האנשים נוהגים כן, כגון ענבים, תפוזים, לימונים, אשכוליות, וראוי שתהיה
סחיטה מירבית, ואין לסנן אחר כך. ואם לא, כגון תאנים, אגסים, מלפפונים,
אסור. וגזר, זו מחלוקת (דיני שביעית השלם טז סחיטה).

הוספת מים למיץ ש: מותר להוסיף מים למיץ עם קדושת שביעית? ת: כן, בכמות
שעדיין נשאר טעמו (דיני שביעית השלם טז סחיטה ה).

אכילת פרי בכפית ש: מותר לאכול אשכולית עם קדושת שביעית בכפית על אף שמטפטף
מיץ? ת: כן. כי זה רגיל (דיני שביעית השלם טז סחיטה ו).

בישול לימון ש: מותר לשים פלח לימון עם קדושת שביעית במאכל המתבשל כדי
להוסיף טעם? ת: כן. כי כך נהוג (דיני שביעית השלם טז סחיטה ז-י).

לימון בתה ש: מותר לשים בתה פרוסת לימון עם קדושת שביעית על אף שלא אוכלים
אותה? ת: כן. כי כך נהוג (דיני שביעית השלם טז סחיטה י).

---

**קילוף** קילוף פירות ש: האם מותר לקלף פירות שאפשר לאכול עם קליפה? ת:
כן, אם כך דרכם של בני אדם, כגון מלפפון, תפוח, גזר, תפוח עץ (דיני שביעית
השלם טז קילוף).

זריקת קליפות ש: מותר לזרוק לפח קליפות, על אף שעדיין ראויות לאכילה, כגון
של תפוח, מלפפון, גזר? וכן קליפות תפוז, שעושים ממנה ריבה וממתקים? ת: כן.
כי אנשים רגילים לזרוק (דיני שביעית השלם טז קילוף).

גרעין פרי ש: מה דין גרעין פרי עם שאריות כגון אפרסק? ת: מותר לזרוק (דיני
שביעית השלם טז קילוף ה).

חלקים מעופשים ש: מותר להסיר חלק מעופש מפרי יחד עם קצת פרי הראוי לאכילה?
ת: כן. אך לא יותר מדי (דיני שביעית השלם טז קילוף ד).

עלים לא יפים ש: מותר להסיר עלים לא יפים מירק כגון חסה או כרוב, גם אם
עדיין ראויים לאכילה? ת: כן. כי כך נהוג לאכול (דיני שביעית השלם טז קילוף
ה).

ריסוק ריסוק פירות עם קדושת שביעית ש: מותר לרסק פירות עם קדושת שביעית? ת:
אם צורתו של הפרי ניכרת אחרי הריסוק, מותר כי זה ריסוק חלקי, כגון תפוחי
אדמה, תמרים, בננה. אם אין הצורה ניכרת, כי יש טחינה וריסוק מלא, מותר רק
אם כך מקובל, כגון עגבניה. וכן כתישת שום מותרת. ש: מותר לרסק עבור תינוק
פרי שאין מרסקים למבוגרים? ת: כן (דיני שביעית השלם טז ריסוק).

---

**קלקול והפסד** גרם קלקול ש: מותר לגרום לפירות שביעית להתקלקל בלי לקלקל
אותם ישירות? ת: מחלוקת (דיני שביעית השלם טז קלקול והפסד ב).

חצי פרי ש: מותר לאכול חצי תפוח, כאשר כתוצאה מזה החצי השני יתקלקל? ת: כן.
זה גרם הפסד דרך אכילה (דיני שביעית השלם טז קלקול והפסד ב).

קלקול פחות מכזית ש: מותר להפסיד פירות שביעית פחות מכזית? ת: מחלוקת. כזית
זה 29 סמ"ק.

טעימה ש: מותר לטעום פרי של שביעית ולפלוט? ת: כן (דיני שביעית השלם טז
קלקול והפסד ד).

יצירות ש: מותר לעשות יצירות עם פירות שביעית, כגון שרשרת עם שעועית? ת:
לא. משום הפסד (דיני שביעית השלם טז קלקול והפסד יב).

פרי לתינוק ש: מותר לתת לתינוק פרי לאכל על אף שהוא מקלקל אותו וממאיס
אותו? ת: כן. זו דרך אכילתו. להשתדל לתת לו חתיכות קטנות (דיני שביעית השלם
טז קלקול והפסד טו-טז).

יין לתינוק נימול ש: מותר לספוג יין של שביעית בצמר גפן ולתת לתינוק הנימול
למצוץ על אף שחלק הולך לאיבוד? ת: כן. זו דרך שתיית התינוק (דלא כדברי
הגר"ש וואזנר שטוב לא לעשות כן. דיני שביעית השלם טז קלקול והפסד יז).

---

**שאריות** שאריות מזון ש: מה דין שאריות מזון עם קדושת שביעית? ת: אם הן
מעטות כגון הנדבק בסיר או בצלחת שאנשים רגילים לזרוק, מותרלשטוף או לזרוק.
אם לא, יש להן קדושת שביעית ויש לשמור אותן בשקית עד שתירקבנה ואז לזרוק
לפח. ש: ובמטבח ציבורי שאי אפשר לעמוד בזה? ת: יש מקום להקל לעטוף בשקית
סגורה ולזרוק לפח. וכן בכל מקרה של שעת הדחק. ש: מה דין שאריות מזון לא
ראויות למאכל אדם ,אבל עדיין ראויות למאכל בהמה, מותר לזרוק לפח? ת: כן כי
גם שם הן נשארות ראויות למאכל בהמה (דיני שביעית השלם טז שאריות).

פרי מקולקל ש: פרי מאוס שלא ראוי לאכילת אדם אבל ראוי לבהמה, מותר לזרוק
לפח? ת: כן. כי שם נשאר ראוי לבהמה. וכן פרי קצת רקוב (דיני שביעית השלם טז
שאריות ב).

---

**גויים** אכילה על ידי גוי ש: מותר לגוי לאכול פירות שביעית? ת: לא. אבל
אם הוא עובד אצלך בקביעות מותר. וכן חייל גוי בצה"ל מותר (דיני שביעית השלם
טז האכלת לנכרי ולבעלי חיים א).

---

**בעלי חיים** נתינה לבעל חיים ש: מותר לתת לבעלי חיים פירות שביעית? ת: רק
אם כבר לא ראויים לאכילת אדם (דיני שביעית השלם טז האכלת לנכרי ולבעלי חיים
ג).

---

**שימושים שונים** גרעיני אבטיח ש: האם לגרעיני אבטיח שנותרו אחרי האכילה
יש קדושת שביעית? כן (דיני שביעית השלם טז שימושים שונים א).

גרעיני משמש ש: מותר לילדים לשחק עם גרעיני משמש (מה שנקרא אגו'אים
בירושלים וגוגואים בת"א) על אף שיש בפנים שקד הראוי לאכילה? ת: כן. אין
קדושת שביעית, כי אין רגילים להוציא הגרעין (דיני שביעית השלם טז שימושים
שונים א).

פרח ריחני ש: מותר לזרוק לפח פרחים ריחנים שריחם נעלם? ת: כן (דיני שביעית
השלם טז שימושים שונים ו-ז).

---

**יצוא** יצוא לחו"ל ש: מותר לייצא פירות שביעית לחו"ל? ת: לא. אבל מותר
להעביר לכל חלקי ארץ ישראל כולל אילת. אבל מי שנוסע לחו"ל יכול לקחת אותם
צידה לדרך (דיני שביעית השלם טז יצוא א).

---

**שימושי מצוה** קידוש והבדלה ביין שביעית ש: מותר לעשות קידוש והבדלה ביין
של שביעית? ת: כן. רק לא למלא יותר מדי כך שנשפך. וכן לא לכבות נר הבדלה
ביין (דיני שביעית השלם טז שימושי מצוה א-ג).

הדלקת נרות ש: מותר להדליק נרות שבת בשמן של שביעית? ת: כן. כי זה שימוש
דומה לאכילה, הנאתו עם כילויו. אך לנרות חנוכה שאסור להשתמש בהן – זו
מחלוקת. נר נשמה, אסור (דיני שביעית השלם טז שימושי מצוה ז-ח).

קדושת שביעית של אתרוג ש: מתי יש לאתרוג קדושת שביעית? ת: אם חנט בשביעית
אף שנקטף בשמינית וכן אם נקטף בשביעית על אף שחנט בשישית (דיני שביעית השלם
טז שימושי מצוה י).

ייו הקדוש בקדושת שביעית בליל הסדר ש: האם מותר להשתמש ביין הקדוש בקדושת
שביעית בליל הסדר, הרי נהוג שמטיפים יין בכל מכה ומכה? ת: יש אומרים שאין
לטפטף ביין שביעית משום שאסור לבזבז יין שביעית, כך העיר מרן הרב קוק בס'
שבת הארץ (קונטרס אחרון לפ"ה ה"ג. וע"פ זה הגרי"ש אלישיב והגר"ח קניבסקי
אומרים לא להשתמש ביין עם קדושת שביעות בסדר של פסח. פסקי שמועות קיא. דרך
אמונה פ"ה ציון ההלכה יט. אמנם בס' שערים המצויינים בהלכה, קיח ב בקונטרס
אחרון, מובא מה שכתב החזון איש, השמטות לס' רב, שמניח אדם קליפה בכלי עד
שתתעפש ותיפסל מאכילת אדם, ואחר כך מותר להשליכה. על סמך זה כתב שניתן
לשפוך יין שביעית מתחילה לתוך כלי ואח"כ כשיפסל מאכילת אדם – ישליכנו.
והג"ר נבנצל העיר שצריך עיון, משום שפוסל היין בידיים).


---
title: "ילד עם 2 אמהות"
type: "מאמר"
---

## מעשה מצחיק בילד עם 2 אמהות

מעשה בסופרת שלא מצאה רעיון יצירתי אחר לכתיבת ספר לילדים בגיל הגן (דתי
ולא דתי), מאשר על ילד שאמו התחתנה עם אמו. בפיוט "אחד מי יודע", אנו שרים:
"ארבע אמהות, שלשה אבות". ואותו ילד שבסיפור ישיר: "שתי אמהות, אפס אבות".

קם חוקר לא פחות יצירתי, אבל לפחות חמוש בחוש הומור, ושאל: "ילדים חמודים,
מה אתם אומרים על אמא שהתחתנה עם אמא"? חלק הגיבו בפרצוף נדהם, חלק פרצו
בצחוק, ומהר הצחוק התפשט לכולם. הסיק החוקר שלנו: "מושג זה של אמא מתחתנת
עם אמא אינו שייך מבנה הקוגניטיבי-החברתי של ילדי גן - אפילו בימינו שכל
נבלה מקבלת לגיטימציה".

כמובן, אם יש באופן נדיר ביותר ילד מסכן כזה בגן, אז הגננת תתיעץ עם היועצת
החינוכית או עם המפקחת, כיצד להתיחס למקרה ספיציפי זה כדי שהילד לא יסבול
יתר על המידה. אבל כמובן, היא תצטרך לעשות זאת גם לגבי כל ילד מסכן אחר,
כגון ילד עם אמא בלבד, אבא בלבד, ואפילו שני הורים אלא שהם מציקים לו.

ברוך השם, ילדים קטנים הם גם ילדים, אבל לפעמים הם יותר נורמליים במבוגרים,
הם עדיין טבעיים, הם עדיין טהורים, הם עדיין צוחקים.

הם אינם זקוקים לדברי רבנו הגדול הרמב"ם: "הנשים המסוללות זו בזו, אסור
ומעשה מצרים הוא, שהוזהרנו עליו, שנאמר: כמעשה ארץ מצרים... לא תעשו. אמרו
חכמים: מה היו עושים? איש נושא איש, ואשה נושאת אשה, ואשה נשאת לשני אנשים"
(ספר הקדושה, הלכות איסורי ביאה כא ח).

ובודאי זו איוולת לחשוף ילדים חמודים וטהורים, לשקף מציאות של איסור תורה
ומעשה מצרים.

נכון שזה קיים במציאות לצערנו. אבל המציאות אינה יוצרת לגיטימציה, לפחות
ב3326 שנים האחרונות מאז נתנה תורה, ואף לפני כן.

אדרבה יש לתאר לילדים קטנים וחמודים, עולם טהור, עולם אמיתי.

- פורסם בשאילת שלמה 339


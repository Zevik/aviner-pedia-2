---
title: "פרשת משפטים - היתר לשון הרע לתועלת"
type: "מאמר"
---

## פרשת משפטים - היתר לשון הרע לתועלת

\[עריכה: יוסף אברמסון\]

"לא תשא שמע שוא" – מפרש רש"י: "כתרגומו לא תקבל שמע דשקר אזהרה למקבל לשון
הרע" (שמות כג א). אסור לקבל לשון הרע, אסור לשמוע לשון הרע ואסור להאמין
ללשון הרע. גם אסור לדבר לשון הרע כנאמר "לא תלך רכיל בעמך".

מה בנוגע לבני זוג, האם מותר להם לספר לשון הרע? לא, אין הבדל. אבל יש את
הדין הרגיל של לשה"ר לתועלת. כדוגמא אם אני יודע על מישהו הרוצה לגנוב את
חבירו מותר להודיעו בתנאים מסויימים.

מתוך זה יש את השאלה האם מותר לשמוע לשה"ר כאשר אדם משיח את מר לבו? כן,
להשיח את מר לבו זה לתועלת. הוא לא מספר לשה"ר במטרה לגרום נזק למישהו,
לחרף וכדו'. כואב לו בלב. אז האם מותר לו לספר מה שכואב לו כדי להקל על
עצמו? תשובה: כן, זה לשה"ר לתועלת כי יש אנשים שונים. יש אנשים מופנמים.
אומרים עליהם דברים קשים הם מעכלים את זה בתוכם. לעומתם יש אנשים החייבים
לשתף את הזולת אחרת מכביד. על פי רוב האשה צריכה יותר לשתף. אז הבעל אומר
"לא לא לשה"ר לשה"ר"! אין זה נכון מותר לשתף! ככה נפסק בחפץ חיים ועוד.

יה"ר שנדע להוסיף אהבה בין איש לאשתו.

- פורסם בשאילת שלמה 318


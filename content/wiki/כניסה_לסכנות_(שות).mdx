---
title: "כניסה לסכנות (שו\"ת)"
type: "שו\"ת"
---

\[מקורות ע"י הרב מרדכי ציון\]

**טיפוס הרים**

ש: האם מותר לטפס לאוורסט למרות הסיכון?

ת: אסור. אין להיכנס לסיכון אפילו מועט בשביל בילוי. מותר רק בשביל פרנסה
או בשביל מצווה (אגרות הראיה ג תתנב).

**צניחה**

ש: האם צניחה חופשית מותרת לבת כאשר המדריך הוא בן?

ת: לא. לא צנוע.

ש: ולבן מותר?

ת: לא. סיכון מיותר, שאין לוקחים למטרת תענוג. רק למצוה ולפרנסה. כמובן
בצבא מותר (פתחי תשובה יו"ד קנז).

**סנפלינג**

ש: האם קורס סנפלינג מותר?

ת: אסור. יש בזה סיכון מסויים, הוכחה לכך הוא הביטוח הגבוה. סיכון, אף
נמוך, אינו מותר אלא לפרנסה או למצוה, ולא לתענוג (עי' פתחי תשובה יו"ד
קנז).

**הסתכנות בספורט**

ש: האם מותר לעסוק בספורט עם סיכון מסויים?

ת: לא. זה מותר רק לצורך מצוה או פרנסה, ולא לצורך בילוי. פת"ש יו"ד קנז.
אגרות הראיה (ג תתנב).


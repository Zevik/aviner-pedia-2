---
title: "פירות יבשים בפסח (מאמר)"
type: "מאמר"
---

**שאלה:** יש לנו שקית פתוחה של פרות יבשים עם הכשר לפסח משנה שעברה. האם
אפשר להשתמש בהם בפסח השנה?

**תשובה:** פרות יבשים צריכים הכשר לפסח כי לפעמים יש בהם רכיבים עם קמח.
אם יש להם הכשר לפסח אבל השקית נפתחה במשך השנה נהוג שלא להשתמש בהם בפסח.
כל דבר פתוח, אפילו שהוא כשר לפסח, נוהגים לא להשתמש בפסח. לא אמרנו שאסור
אלא שנוהגים שלא, מחשש שמא משהו נפל עליהם או שמא משהו נדבק אליהם. חבל על
הסיכון. הרי אנחנו לא עד כדי כך עניים שלא נוכל לקנות חדשים לפסח. לכן שמים
אותם בצד, ואפילו כוללים אותם במכירת חמץ, על כל צרה שלא תבוא, ואחרי הפסח
חוזרים להשתמש בהם.


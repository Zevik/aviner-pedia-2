---
title: "בראש מפלגה דתית - דתי (מאמר)"
type: "מאמר"
---

ש: הרב חתום על גילוי דעת עם רבנים חשובים שיש להעמיד רק אדם דתי בראש
הרשימה של הבית היהודי. אמנם לא כתוב בו השם של איילת שקד, אך ברור שזה
הכוונה. היא לא מתאימה?

ת: היא אשה טובה ושובה שעשתה הרבה דברים טובים, אבל היא לא מתאימה. אי אפשר
שיהיה בראש המאבק בעד התורה במדינה, מי שאינו מוסר את נפשו על התורה. זה
דבר פשוט, מפלגה שמאלנית צריכה מישהו שמאלני חזק לעמוד בראשה. מפלגה חרדית
צריכה מישהו חרדי חזק לעמוד בראשה. ומפלגה דתית לאומית צריכה מישהו
דתי-לאומי חזק לעמוד בראשה.

ש: הבעיה שהיא חילונית או שהיא אשה?

ת: כאן מדובר על נאמנות לתורה, אבל גם אסור לאשה לעסוק בפוליטיקה כי זה לא
צנוע.

ש: ומה עם אשה דתיה?

ת: גם לא, כי זה לא צנוע. אבל זה אינו הנושא שלנו.

ש: אבל אשה לא מספיק חכמה?

ת: היר מאוד חכמה אבל כבר אמרנו את הסיבה.

ש: אבל האשה...

ת: זו שאלה מעניינת ואתה חוזר עליו כבר כמה פעמים, באו להתמקד בעניין שלנו.

ש: אבל אם יש אשה דתיה...

ת: במקום לחזור ארבע פעמים על אותה שאלה ולדון על בעיה שאינה עומדת על
הפרק, בא לדון על בעיה שכן עומדת על הפרק. כשהנושא הזה יעמוד על הפרק אפשר
יהיה לראיין אותי שוב.

ש: אבל קשה לקבל דבריך?

ת: זו מחמאה: אני לא מדבר למצוא חן אלא לומר מה שאני יודע.

ש: אבל היא היתה במקום שני בעבר?

ת: גם זאת היתה טעות, לא נוסיף עליו.

ש: גם אם היא מוסיפה מדנטים?

ת: אנחנו לא נאבקים על מנדטים, זה לא חנות של מנדטים, אנחנו נאבקים על מה
שאמר רבנו הרב צבי יהודה הכהן קוק: תחיית האומה בארצה על פי תורתה. צריך
מסירות נפש גדולה עבור המאבק. לא מספר החיילים קובע אלא איכות החיילים.
וכמובן חברי כנסת נאמנים שאי אפשר לקנות אותם בשוחד – תקציבי ענק
למוסדותיהם או משרות שרים ואחרות.

ש: האם אפשר שזה יהיה רק בלוק טכני?

ת: הנושא שלנו אינה פרטי פוליטיקה אלא איך לשמור על מדינה יהודית. תמיד
לקראת הבחירות, יש כל מיני הסכמים.

ש: אבל אפשר עכשיו לעשות בלוק טכני?

ת: אני רואה שאתה מעוניין בפוליקיטה אבל אני לא.

ש: אני מאוד מעוניין, אבל הרב גם מדבר פוליטיקה.

ת: בעברית יש מילה אחת: פוליטיקה. בלועזית יש עוד ביטוי: פילוסופיה
פוליטית.

ש: אז הרב לא מדבר על הפוליטיקה שלנו?

ת: נכון. איני מדבר על הפרטים אלא על העיקרון. אנחנו במצב של פיקוח נפש.
אמנם אין סכנה קיומית צבאית או כלכלית, בחסדי ד' עלינו, אבל יש סכנה קיומית
רוחנית-מוסרית, ועל זה יש להתרכז: משפחה, גיור כהלכה, חיזוק הרבנות הראשית,
שמירת שבת ברשות הרבים, חינוך כמו שצריך, ועוד. אנחנו צריכים תלמידים חכמים
עם אש של תורה כדי להיאבק בזה.

ש: כמו הרב רפי פרץ?

ת: כן.

ש: עם מועצת רבנים להחליט מה לעשות?

ת: יש לנו: הרבנות הראשית לישראל. כאמור, זה אחד הנושאים שצריך חיזוק.

ש: הרב רפי פרץ צריך להתייעץ עם הרבנות הראשית בנושאי דת?

ת: נכון מאוד. גם אני וגם אתה.

- פורסם בשאילת שלמה 606


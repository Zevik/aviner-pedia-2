---
title: "חינוך ילדים (שו\"ת)"
type: "חינוך ילדים (שו\"ת)"
---

מקורות ע"י הרב מרדכי ציון

**ספרות ילדים**

ש: האם יש לצמצם קריאת ספרות ילדים רק למה שמביא לילד תועלת רוחנית או
נפשית?

ת: מותר גם להנות הנאות כשרות על אף שאין להן תועלת, ורק מי שמגיע למידת
הפרישות מתנזר מהן; אך כל זמן שההנאות הן כשרות, מותר לקחת מהן, קל וחומר
לילדים, כמובן לא בכמות מוגזמת, מה שנצרך להם לפי מצבם.

**ילד ויצר הרע**

ש: חכמים אומרים שעד גיל בר מצוה יש לילד רק יצר הרע ואז מקבל יצר טוב.
קהלת רבה ד טו. אם כן, כיצד יעשה הטוב לפני כן?

ת: ודאי שילד קטן הוא הבל פה שאין בו חטא. אין לו יצר טוב, אבל יש לו נשמה
אלהית, והוא גוברת על היצר הרע. בגיל בר מצוה היצר הרע מתעצם, אז כנגדו הוא
מקבל יצר טוב.

**מטפלת**

ש: יש לנו מטפלת לתינוק, אשה אורטודוקסית, אך מניחה טלית ותפילין?

ת: אין זה פוסל אותה להיות מטפלת. העיקר שהיא גננת.

**ילד גונב**

ש: הילד שלנו גונב לנו כסף בבית כבר זמן רב. מה לעשות?

ת: א. לתת לו כסף כיס שבועי או יומי באופן הגון כדי למעט את הפיתוי. ב.
להסתיר היטב כל כסף שיש בבית כדי למעט הפיתוי. ג. לשדר לו שהוא ישר ושאתם
רואים בהתנהגות ומעידה חד פעמיות. ד. לספר לו סיפורי יושר. ה. להתאזר
בסבלנות, כי בעיה מושרשת לא נפתרת בן רגע.

**משחקי מחשב**

ש: האם לאפשר משחקי מחשב לילדים?

ת: כן. בהגבלת כמות – רק קצת. ואיכות – רק כשרים.

**בן שסטה מן הדרך**

ש: בן שסטה מדרך התורה, האם ההורים אשמים, את אביה היא מחללת. סנהדרין נב
א?

ת: לא תמיד. רק אם הם לא חינכוהו כראוי. דאם כן האשמנו את אברהם אבינו
ויצחק אבינו. ספר חסידים תתשג. שו"ת מבי"ט ג קו. ועיין משנה ברורה קכח ס"ק
קנד.

**מוזיקה קלאסית**

ש: הוריי אוהבים להשביע מוזיקה קלאסית לתינוק שלנו. יש בכך בעיה?

ת: לא. זו מוזיקה עדינה המעוררת רגשות עדינים.

**דוא"ל לילדים**

ש: האם מתאים שהיה דוא"ל לילדים קטנים?

ת: כן, אם משתמשים בצורה נכונה.

**הכאת בנו**

ש: האם האב צריך להכות את בנו כדי לחנכו לתורה כמו שכתוב: חוסך שבטו שונא
בנו?

ת: רבנו הרב צבי יהודה לימדנו שזה מתקיים על ידי גערה עדינה.

**אומנות לחימה**

ש: האם זה טוב לשלוח ילד לחוג אומנות לחימה למטרת הגנה עצמית וחיזוק בטחון,
או זה מרגילו לאלימות?

ת: זה טוב. אין זה מרגיל לאלימות אלא אדרבה לשליטה עצמית.

**הסברה על ילודה**

ש: מאיזה גיל מומלץ להסביר לילד כיצד באים ילדים לעולם?

ת: בכל גיל – כפי כח הילד. עדיף לדובב אותו.

**אבא וטיטול**

ש: מותר שאבא יחליף טיטול לביתו התינוקת?

ת: אין בעיה.

**תינוק בוכה**

ש: האם האידיאל הוא לקום תמיד לתינוק בן חצי שנה שבוכה כל שעה וחצי?

ת: אם אינו חולה, הכי טוב להרגילו בהדרגה שלא, כדי שלא יגדל מפונק.

**הענשת ילד קטן**

ש: שמעתי בשם הרב שאין להעניש ילד קטן עד גיל 5. אך אם הכניס עצמו לסכנת
חיים, האם לא ראוי להענישו גם אם אינו מבין כדי שלא יחזור על זה?

ת: בודאי שכן. זה יוצא דופן. מבואר באריכות בסיפרי חינוך באהבה, חלק א,
לגיל הרך.

**מיתולוגיה**

ש: האם יש בעיה חינוכית לתת לילדים לקרוא מיתולוגיה יוונית?

ת: כן. מלא הבל ודברים לא מוסריים, עם שרידי אלילות (שו"ת שאילת שלמה ד
קסז. ע' חינוך באהבה א 320-341).

**בן מתרחק**

ש: בני הולך ומתרחק מהדת, ואיני מצליח למנוע. מה לעשות?

ת: אין תרופת פלא. לפנות למישהו המכירו שימצא מסילת לליבו (אגרות הראיה א
קע-קעא, לרב מילשטיין).

**סיפורים לא אמיתיים**

ש: האם לצורך חינוכי מותר לספר סיפור לא אמיתי?

ת: בתנאי שבסוף מגלים את האמת.

**הכאת בנו**

ש: איפה אפשר למצוא קצת הרחבה בעניין איסור הכאת בנו הגדול?

ת: פלא יועץ ערך הכאה.

**ילד חסר גבולות**

ש: מה לעשות אם הילד שלי חסר גבולות?

ת: א. לנסות לגלות מה מציק לו. ב. להרבות אהבה והערכה ולקנות אמונו. ג. אם
לא מועיל, להתייעץ עם אמא מנוסה. ד. אם לא מועיל, להתייעץ עם פסיכולוג
ילדים (עיין ס' חינוך באהבה ח"א וח"ב).


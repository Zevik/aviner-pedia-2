---
title: "מפתח קטן לשמירת הלשון"
type: "מאמר"
---

## מפתח קטן לשמירת הלשון

**לשון הרע** – אסור גם על אמת, אך הוא דיבור רע על חברו.

**רכילות** – גם אם היא אמת ואין בה רע, אך גורמת לסכסוך ולמחלוקת.

**אונאת דברים** – דיבור פוגע אל חברו, כגון על חסרונותיו או עברו.

**בדיחה** – שהיא פוגעת גם אסורה משום לשון הרע או אונאה.

**שידוך או שותפות** – מותר ומצוה לספר חסרונות בתנאי שזה נצרך ושזו כוונת
המספר.

**מחנך או הורה** – מותר לספר לשון הרע על ילד אם נצרך לחינוכו.

**תקשורת** – לה"ר הוא איסור חמור מוכפל כמספר הקוראים.

**רכילות קבוצתית** – לשון הרע על קבוצה הוא חטא חמור מוכפל כמספר אנשי
הקבוצה.

**חבורת לשון הרע** – הנקלע לקבוצה המדברת לשון הרע ינסה להפסיקם ואם אי
אפשר יברח משם.

**תשובה** – מי שדיבר לשון הרע על אדם, יבקש ממנו סליחה ויתקן מול השומעים.
אך אם אינו יודע שסיפרו עליו, לא יודיע לו.

**מניעת לשון הרע** – לימוד יומי של ספר חפץ חיים, שמודיע את ההלכות, ושל
ספר שמירת הלשון, שיוצר אי יכולת נפשית לדבר לשון הרע.

**משיח מר נפשו** – מותר לאדם לספר כגון בין איש לאשתו אם זה כדי להקל עליו
כי נחשב לתועלת.

**איסור שמיעה** – אסור להקשיב ללשון הרע ואם שמע אסור להאמין.

**לשון הרע בעבודה** – אם מאלצים אדם לדבר לשון הרע אסורה בעבודה, לא יספר,
גם אם יפוטר, כי יש לאדם להפסיד כל ממונו ולא יעשה עבירה.

**גילוי סוד** – אסור. הולך רכיל מגלה סוד.

**שכר שמירת הלשון** – זוכה לאור הגנוז שאי אפשר לשער.

- פורסם בשאילת שלמה 390


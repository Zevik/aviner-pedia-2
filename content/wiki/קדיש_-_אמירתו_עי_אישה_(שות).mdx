---
title: "קדיש - אמירתו ע\"י אישה (שו\"ת)"
type: "כללי"
---

**קדיש יתום ע"י אשה בפני רבנים**

ש: האם מותר לאישה לומר קדיש על אביה בעזרת נשים?

ת: בתנאי שאומרת בשקט וקולה נבלע בין קול הגברים האומרים. עיין שו"ע או"ח
קלב בה"ט ה. שע"ת ה. שו"ע יו"ד שעו פת"ש ג-ז. וכללית אין לשנות סדרי תפלה
(שו"ת הרשב"א א שכג. עיין אורח משפט לה). עיין שו"ת חוות יאיר רכב (ועיין
עוד פני ברוך לד כ. שו"ת פסקי עזיאל סי' ג. תשובות איברא סי' ד. שו"ת אגרות
משה או"ח ה יב. הגרי"ד סולוביצ'יק, ירחון הדרום גליון 57 אלול תשמח – מ"צ).

ש: פעם ראיתי אישה נכנסת לבית-מדרש לומר קדיש ורבנים שם לא אמרו לה כלום?

ת: נכון שלפעמים נהגו כן. שו"ת אגרות משה או"ח ה יב. אבל מדובר בדבר חד
פעמי והגר"מ פיינשטיין בעצמו מסיים שצריך עיון. ולמעשה, זה לא המנהג הקבוע
באומה, ואין לשנות (שו"ת הרשב"א א שכג. עיין אורח משפט לה – מ"צ).

**קדיש יתום ע"י אישה בפני עשר נשים**

ש: האם אישה יכולה לומר קדיש בפני עשר נשים?

ת: ודאי לא. אך גם בפני גברים לא נהגו, אלא אם כן אומרת בעזרת נשים ובשקט
כשקולה נבלע בקול גברים ולא יישמע (שו"ת אגרות משה או"ח ה יב. הגרי"ד
סולוביצ'יק ירחון הדרום גליון 57 אלול תשמ"ח. שו"ת פסקי עוזיאל סי' ג.
תשובות איברא סי' ד – מ"צ).

`היתר אמירת קדיש יתום ע"י אישה`

ש: האם מותר לאישה לומר קדיש יתום?

ת: יש מתירים אם אין לה אחים שיאמרו ואם היא לא בת מצווה ואם זה מעזרת
נשים. ויש אוסרים. וכן המנהג. שו"ע או"ח בה"ט קלב. ילקוט יוסף ל כא.

`קדיש יתום ע"י אישה בבית`

ש: האם אישה יתומה יכולה לומר קדיש במנין בביתה?

ת: "כל הפוסקים חולקים על זה". פני ברוך, האבלות בהלכה לד כ.

**קדיש ע"י ילדה**

ש: קראתי שאישה אסורה לומר קדיש, אבל ילדה קטנה מותרת. עד איזה גיל?

ת: בעבר היו מקומות נדירים שנהגו ילדות לפני גיל חינוך, כלומר בנות 6-5.
ויש שהתירו רק בבית. אך זה היה מנהג נדיר, וגם לא נפסק להלכה. עיין גשר
החיים ל ח ה.

**קול זמר באמירת קדיש**

ש: אם אישה אומרת קדיש אין זה בעיה של קול זמר אישה?

ת: זה לא בדיוק זמר. ובשו"ע כתוב שקול רגיל מותר. או"ח עה. ועיין שו"ת יחוה
דעת ד טו. ויש לברר אם זה נקרא קול רגיל. אבל ממילא לא נהגו ואין לשנות.

**עילוי נשמה ע"י בת**

ש: שמעתי שאני יכולה לומר קדיש על אימי, ואחר כך שמעתי שאסור. אז מה אני
יכולה לעשות לעילו נשמתה?

ת: כל מצווה שאת עושה היא לעילוי נשמתה. ויש מצוות גדולות מקדיש, - שאמירתו
לא מוזכרת לא בתורה, לא במשנה, לא בגמרא, לא אצל רוב הראשונים, לא ברמב"ם,
לא בשו"ע, רק ברמ"א (רמ"א או"ח כה יג. קלב ב – מ"צ). ובתורה עצמה יש כל כך
הרבה מצוות. וכן בקיצור שו"ע שכל דבר טוב שאת עושה זה מזכה את אמך. וזה
יותר חשוב מקדיש. סוף סי' כו.

**מחלוקת ואמירת קדיש ע"י אישה**

ש: יש אצלנו אישה שרוצה לומר קדיש יתום לעילוי נשמה וזה מעורר מחלוקת גדולה
בקהילה. מה לעשות?

ת: אמור לה שמחלוקת אינה עילוי נשמה.

**צוואת אביה**

ש: אדם מת בלי בנים וכתב בצוואתו שביתו תאמר קדיש. האם יכולה לאמר
בבית-הכנסת? בבית?

ת: בשום פנים. אין לפרוץ גדר מנהגי ישראל. פס"ת קלב לג.


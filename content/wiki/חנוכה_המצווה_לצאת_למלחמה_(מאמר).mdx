---
title: "חנוכה: המצווה לצאת למלחמה (מאמר)"
type: "מאמר"
---

יש מחלוקת לגבי נרות חנוכה האם צריך להדליק או צריך שיהיו דולקים? במלים
אחרות: האם "הדלקה עושה מצוה" ואני לא אחראי אם אחר כך זה נכבה. העיקר שאני
מדליק בתנאים שזה ידלוק. או שמא "הנחה עושה מצוה". העיקר שזה ידלוק ולא
חשוב מי הדליק בין אם נדלק לבד או אפילו ע"י קוף. אנו פוסקים כי הדלקה עושה
מצוה.

אבל יש להקשות מהמקדש עצמו! מאחר והחנוכיה היא זכר למקדש הרי במקדש צריך
שזה ידלוק ולא מספיק רק להדליק. אלא כאן אנו נוגעים למהותו של חג החנוכה.
נכנסנו למלחמות קשות והיה ספק גדול אם נצליח. אי-אפשר היה להיות בטוח אם
נצליח. כפי שרואים בספר החשמונאים וכן בתפלה "רבים ביד מעטים וחזקים ביד
חלשים". במלחמה אין מצוה לנצח אלא לצאת למלחמה. "כי תצא למלחמה". לא כתוב
כי תנצח במלחמה. אנחנו צריכים להתחיל. הקב"ה יחליט אם ננצח או לא. גם עם
היצר. אתה חייב להילחם נגד היצר. ואם בסוף אני לא מצליח? לא מצליח תלחם
שוב.

- פורסם בשאילת שלמה 574


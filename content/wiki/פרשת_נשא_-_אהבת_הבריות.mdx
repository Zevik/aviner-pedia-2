---
title: "פרשת נשא - אהבת הבריות"
type: "מאמר"
---

## אהבת הבריות

בפרשתינו נאמרה ברכת כהנים: כה תברכו את בני ישראל. נשאלת השאלה מדוע חסרה
בתורה הציווי לברך? מדוע רק נאמר הפירוט מה לברך?!

אלא הכהנים אוהבים את עם ישראל. לכן פשוט שהם יברכו. השאלה רק מה יברכו.

וכן הדין לגבי כל אחד מישראל. שכן נאמר: הוי מתלמידיו של אהרון. אוהב שלום
ורודף שלום, אוהב את הבריות ומקרבן לתורה (אבות א יב). יש לאהוב את כל עם
ישראל.

אלא יש לשאול: מדוע הכפילות במשנה? לאהוב שלום ולרדוף שלום לכאורה אותו
הדבר! אלא מסביר המהר"ל שיש שאוהב את הבריות אך הן לא אוהבות אותו. לכן
מלמדים אותנו חז"ל שיש גם לאהוב את הבריות ואם הן יוזמות מחלוקת, לרדוף
שלום.

יה"ר שחתן הבר מצוה, יזכה להיות אוהב ורודף שלום. אמן.

- פורסם בשאילת שלמה 279


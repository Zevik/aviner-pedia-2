---
title: "הספד על הרב יהושע נויבירט (מאמר)"
type: "מאמר"
---

אתמול עלה למרומים הרב הגאון הרב יהושע ישעיה נוירביט בעל ספר שמירת שבת
כהלכתה. בגיל 86 אחרי הרבה שנים של לימוד תורה והוראתה. קודם אני אגיד מה
שנכתב בשמי באהבה ואמונה של השבת הזאת, וגם בדף של הישיבה. נאמר בשמי כי
קשה לי לכתוב לעילוי נשמת מישהו אז אני מכתיב בטלפון לעורכת והיא כותבת. אם
כן ספר שמירת שבת כהלכתה אינו זקוק לפרסום הוא נמצא כמעט בכל בית של אנשים
יראי שמים גם ת"ח וגם פשוטי עם. ובגאונותו הוא כתב עוד ספרים ופסקים רבים.
אלה היו תכונותיו של ת"ח מובהק- צנוע, לא מתבלט לא מצטלם, לא מתוקשר, אינו
מדבר אל עצמו אלא מוסר כל כוחו לעבודת ה'. רק דבר אחד אפשר לראות מתוך ספרו
שהוא תלמיד נאמן של הרב שלמה זלמן אוירבך. הוא למד בישיבתו בצעירותו ועל
פיו קבע את פסקיו. יסודו של ת"ח הוא להיות תלמיד של חכם. תלמיד נאמן ומסור.
תלמיד מאמין. תלמיד שמדבק בעפר רגליו של רבו. התלמידים של הרב לונדין
מכירים אותו היטב. הוא הקים 3 ישיבות.. וגם בבית חולים שערי צדק הוא מוכר
כי הוא הפוסק. אבל באמת אי אפשר להכיר ת"ח ע"פ ספריו, כי לפני זה יש את
היראת שמים שלו. וגם 45 שנה אחרי ההוצאה הראשונה של שמירת שבת כהלכתה- יצאה
הוצאה חדשה של הספר, שם הוא כותב קורות חיים שלו ושל משפחתו. כמובן, בלי
מילה אחת על עצמו, אלא על הניסים שנעשו לו ולמשפחתו, הוא מונה אינסוף ניסים
שם. נזכה ללמוד לרוחב ולעומק שמירת שבת כהלכתה.. תהיה נשמתו צרורה בצרור
חיים עם כל הצדיקים.


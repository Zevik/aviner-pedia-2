---
title: "הערכה עצמית"
type: "מאמר"
---

## הערכה עצמית

\[מ"בראש יהודי"\]

הערכה עצמית חיובית אינה גאווה גם מצד התוצאה: אדם בעל הערכה עצמית בריאה

אוהב אתגרים. הוא מתלהב, יוזם, נוטל אחריות. לעומתו, בעל הערכה עצמית

נמוכה הוא תבוסתן. בעל הערכה עצמית בריאה, מאשים את עצמו בכישלונותיו: אז

מה אם נכשלתי? כולם נכשלים. הכישלון הוא קרש קפיצה להזדמנות הבאה.

התבוסתן תולה את כישלונותיו בסביבתו. הוא תמיד מלא תירוצים שהרי אין הוא

אשם בכישלונו, אלא הוא נכשל בעוון אחרים. אם כן, זה אינו תלוי בו, ועל כן

אין תקנה. הוא נמצא במצב רוח תמידי של הטלת האשמה בזולת, של התגוננות

ותבוסתנות. בעל הערכה עצמית בריאה נוטל את כל האחריות על טעויותיו. הוא

מוכן להוסיף וליזום גם אם יש סיכוי לכישלון.

איך מביאים לכך שהילד יבנה הערכה עצמית? על-ידי הסביבה! אם ההורים

והמורים, הדודים והחברים יעריכו אותו – הוא יעריך את עצמו! ואם לאו – לא.

הרי הוא צעיר, הוא נעדר כלי-ביקורת וניתוח לומר: "אתם אומרים שאיני שווה?

אני שווה ושווה, וגם אוכיח זאת!". הוא חלש ובולע כל מה שאומרים לו.

- 

נלקח משאילת שלמה 211


---
title: "להתייעץ עם הילד"
type: "מאמר"
---

## להתייעץ עם הילד

\[מ"ראש יהודי"\]

בשעת שיחה עם הילד, יש להקפיד שהנימוקים והתירוצים יהיו רלבנטיים לעכשיו,
לגילו. אי-אפשר לומר לו: "כשתהיה גדול, תבין". זו טעות חמורה. הביטוי
"כשתגדל תבין" - יש בו הנחה מובלעת: אתה טיפש, אידיוט! זה בעצם מה שאנו
אומרים לו. כרגע אתה אידיוט, כרגע אינך מבין, לכן עשה מה שאומרים לך. כך לא
בא בחשבון לשוחח. במקום זה יש להסביר, וההסברה הכי טובה היא לדובב אותו:
"אז מה אתה אומר? מה אתה חושב? איך נפתור את הבעיה?". צריך להביאו לידי כך
שהוא ידבר, לא אנחנו. אנחנו כבר יודעים, וצריך שהוא יוציא מעצמו, הרי הוא
בעל הדבר, לא אנחנו.

דבר זה גם מפַתח בילד ביטחון עצמי. אם אני מדבר אליו, ומשדר לו: "אני יודע,
ואתה אינך יודע כלום" – בכך רק הרסתי והחלשתי, אבל אם אני שואל אותו – הכרת
ערכו העצמי עולה: "אם ההורים שואלים אותי, סימן שהם מעריכים אותי, הם
מתעניינים בי...". לכן צריך לדבר אתו דרך התייעצות. סתם כך, באופן כללי,
תמיד טוב להתייעץ עם הילד. לדוגמה: אם את רוצה לקנות כובע, תשאלי אותו: "מה
דעתך? כובע כזה או כובע כזה? מה אתה סבור?". תמיד טוב להתייעץ. הדבר נותן
לילד תחושה שאנחנו מכבדים אותו.

- פורסם בשאילת שלמה 303


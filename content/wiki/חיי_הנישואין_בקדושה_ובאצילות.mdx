---
title: "חיי הנישואין בקדושה ובאצילות"
type: "מאמר"
---

## חיי הנישואין בקדושה ובאצילות

\[עריכה: יוסף אברמסון\]

אנחנו רואים כי לכהנים יש הגבלות בחיי הנישואין. הם אינם יכולים להתחתן עם
כל אחד. אבל גם לכל יהודי יש הגבלות בקדושת הנישואין. אלא אצל הכהן זה
יותר. בעצם זה גם שייך לכל אדם עלי אדמות. אלא אצל היהודי זה יותר ובתוך עם
ישראל פנימה לכהנים זה יותר.

האדם חייב לחיות חיי נישואין בטהרה ובצניעות. הרב קוק כותב בס' שמונה קבצים
(א תקצד) שלא בהכרח יש סתירה בין סיפור מעשה בראשית שיש בתורה לבין המדע
המודרני. אפשר להסביר. מה שמסופר כאילו כמה ימים יכול להיות שזה לקח
מליונים של שנים. ועד שאדם בא לכלל הכרה שהוא לא כמו בע"ח. ומה שבתרדמה
נלקחה ממנו הצלע אפשר להבין תרדמה כמו חזיון. חזיון שהוא צריך חיי משפחה.
וגם החזיון הזה לא חייב להיות הברקה פתאומית. אלא הוא יכול להיות תקופה. זה
האדם הגס והפרמיטיבי לאט לאט התגדל והתעלה עד שהבין שהוא חייב לבסס את חיי
המשפחה על קביעות. בת זוג אחת באצילות ובקדושה. "עצם מעצמי ובשר מבשרי"
(בראשית ב כג). קדושת הנישואין אינה תוצאה של איזה הסכמה חברתית. אלא זה
שייך לעצמיותו של האדם. של האדם כפי שאנו מכירים אותו. האדם שהתנתק מהבהמה.
ככה זה האדם וק"ו בעם ישראל: קדושה ואצילות בין בני הזוג.

- פורסם בשאילת שלמה 332


---
title: "התעניינות"
type: "מאמר"
---

## התעניינות

\[מ"ראשי יהודי"\]

המורה צריך להתעניין בתלמידיו. במקום להתלונן על תלמיד בעייתי, אדרבה, הזמן
אותו אליך ושאל: "מה מעניין אותך בחיים?". "מה מעניין אותי? מוסיקה!". "אתה
יודע לנגן בגיטרה". "כן". "אז הבא בפעם הבאה גיטרה למשרדי ונגן לנו. אני
רוצה להכיר את המוסיקה האהובה עליך. אני רוצה להבין. ספר לי על כך".
התעניין!

פעם ראה רבנו, הרב צבי יהודה, תלמיד קורא איזה ספר פילוסופיה. שאל: "מה אתה
קורא?". התפלא התלמיד: "זה מעניין את הרב?". ענה רבנו: "אם זה מעניין אותך,
זה מעניין גם אותי! אני מעונין לקרוא את הספר". הרב קרא את הספר, העיר כמה
הערות בשוליים, החזירו לתלמיד ואמר: "יש יותר טוב אצלנו".

- פורסם בשאילת שלמה 261


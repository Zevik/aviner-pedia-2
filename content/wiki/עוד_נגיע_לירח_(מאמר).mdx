---
title: "עוד נגיע לירח (מאמר)"
type: "מאמר"
---

ש: הגשושית "בראשית" לא הגיעה לירח שלמה אלא כנראה התרסקה עליו. אכזבה.

ת: לא אכזבה. אמנם לא השלמנו את המשימה, ובכל זאת, הצלחנו במידה רבה. אין
להיות קיצוני: או הכל או שום דבר. רבנו הרב צבי יהודה היה אומר: אל תשלים
עם מה שיש, אך אל תזלזל במה שיש. טכנולוגיה זו לא מתמטיקה. יש תקלות.

ש: אכן, הרב בעצמו כתב במאמרו לפני חודשיים "קדימה על הירח": "יכולות להיות
תקלות. יש רק דרך אחת להצליח ויש אלף אפשרויות של תקלות".

ת: כן. בעולם הזה יש תקלות וגם בחלל. אשרינו שזו תקלה בלי אבדן נפשות. אני
מזכיר אסונות חלל: אפולו 1, תשכ"ז, שריפה על הקרקע בעת בדיקה לפני טיסה, 3
הרוגים. סויוז 1, תשכ"ז, התרסקות בנחיתה, 1 הרוג. סויוז 11, תשל"א, דליפת
אוויר לקראת נחיתה, 3 הרוגים. צ'לנג'ר, תשמ"ו, התפוצצות זמן קצר לפני
המראה, 7 הרוגים. קולומביה, התפרקות באטמוספרה בעת גלישה לנחיתה, 7 הרוגים,
מהם אילן רמון.

ש: זה דומה לניסוי וטעייה, Trial and Error. לומדים מטעויות.

ת: כן, בערך . ניסוי וטעייה, או ניסוי ותהייה, או ניסוי ותעייה, היא שיטה
למצוא פתרונות בתחומים שונים בעזרת ניסוי. זה גם נקרא באלגברהGuess and
Check, באינפורמטיקה Generate and Test, ובמשחקי מחשב Die and Retry. זו
שיטה לפתרון בעיות. אך כאן, אנו מדברים בדבר יותר פשוט: תקלה טכנית.

ש: אז הדרך לא נכונה...

ת: לא בהכרח. אלא יש גורמים רבים בלתי צפויים. פעם , בארוחה ,אמרתי: לא
תמיד מצליחים. הגיב אדם מכובד: אתה אומר לי! - לא. אמרתי באופן כללי. אך מי
כבודו? - רופא מנתח...

ש: אם לא הצלחנו בכל, במה כן הצלחנו?

ת: שני דברים. דבר מעשי, הבאת הגשושית על הירח, גם אם התרסקה שם. דבר
עיוני, יותר חשוב, התפתחות המדע כשלעצמו.

ש: לשמה...

ת: כן. מתוך לשמה, מגיעים ללא לשמה... כלומר התפתחות טכנלווגית. בחסדי ד'
עלינו, יש לנו אנשי מדע טובים מאוד.

ש: האם נכון לומר שהיה כאן קידוש השם?

ת: אי אפשר להגזים בכיוון שני ולקרוא לכל דבר מרשים בשם קידוש השם. הרמב"ם
מונה שלושה סוגי קידוש השם. א. מסירות נפש של יהרג ואל יעבור. ב. מצוה שאדם
עושה בתנאים קשים מאוד. ג. מידות טובות של אנשי תורה (הלכות יסודי התורה
פרק ה). יש להוסיף במקרה שלנו לשבח את המאמצים הגדולים להימנע מחילול שבת.

ש: אפשר לומר: העיקר שמתאמצים?

ת: כן. משל למה הדבר דומה: לפעמים, קצין מנוצח בקרב, זה עצוב, אבל זו לא
טרגדיה. טרגדיה היא מצליחים.

ש: אז מתי נגיע לירח?

ת: כנראה עוד שנתיים-שלוש. זה לא הרבה לעומת 4,5 מיליארד שנה שהוא קיים.

ש: ולסיכום?

ת: אנו אומרים לעצמנו: אנחנו לא מפסידנים, עשינו עבודה טובה מאוד, ובפעם
הבאה, נעשה יותר טוב.

ואנו אומרים לעולם:

We are not losers, we did a lot of things right, we did a pretty good
job. We will do better next time.

- פורסם בשאילת שלמה 594


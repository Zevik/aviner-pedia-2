---
title: "פרשת אחרי מות: הנישואין הן האושר הגדול"
type: "מאמר"
---

## פרשת אחרי מות: הנישואין הן האושר הגדול

\[עריכה: יוסף אברמסון\]

בפרשת אחרי מות נאמר: "ושמרתם את חקתי ואת משפטי אשר יעשה אתם האדם וחי בהם
אני ד' "(יח ה) . כלומר המצוות אינן באות לדכא את האדם, לצער את האדם,
לחמוס ממנו את החיים. אלא אדרבה : לתת לו חיים. השאלה למה זה כתוב פה,
באמצע פרשת אחרי מות? דבר זה כל כך יסודי אשר מתאים כי יהיה כתוב בתחילת
התורה או בסוף התורה וכדומה!

כך עולה מדברי הרב מאיר שמחה מדוינסק, המשך חכמה. "דבר אל בני ישראל ואמרת
אליהם אני ד' אלוקיכם וגו' " (שמות יח ב). לפעמים לאדם יש טרוניא על המצוות
כי הן חומסות ממנו את החיים. הטרוניא הגדולה ביותר היא על עניינים של
נישואין. אסור להתחתן עם זאת ואסור להתחתן עם זאת. על הפסוק "וישמע משה את
העם בוכה למשפחותיו" לאחר מתן תורה (במדבר יא י), הרמב"ם אומר כי את כל
התורה כולה עם ישראל קיבל באהבה חוץ מהאיסורים האלה שעל זה הוא בכה
"למשפחותיו". הכוונה לענייני משפחה.

יש הרגשה כי בגלל שהכל אסור מכל הכיוונים אנחנו מסכנים ומפסידים. אבל זה לא
נכון. אנחנו מאושרים בזה שאנחנו נשואים! נשואין רגיל, בלי הרפתקאות לפני
הנישאין ובלי הרפתקאות במקביל לנישואין וכו'. הנישואין הם הם האושר הגדול
של האדם. הם החיים! הם ה"וחי בהם של האדם". אשריכם שאתם נשואין!

- פורסם בשאילת שלמה 329


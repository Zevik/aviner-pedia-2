---
title: "פרשת בראשית: למה נברא העולם (מאמר)"
type: "מאמר"
---

"בראשית ברא אלוקים את השמים ואת הארץ". למה ד' ברא את השמים ואת הארץ?
אומר הרמב"ם במורה נבוכים כי איננו יודעים. אמנם על פרטים מסוימים אנו
יכולים לענות. למשל לראות איזה הרמוניה מופלאה יש בחוקי הטבע, בשמש ובירח,
בגשם ובגוף האדם, בעיניים וכן הלאה. את זה אנו רואים כי ד' ברא באופן זה כי
זה הרמוני ונפלא. אבל למה בכלל ברא את העולם איננו יודעים. בפרקי אבות
במשנה האחרונה נאמר: "כל מה שברא הקדוש ברוך הוא בעולמו, לא בראו אלא
לכבודו" (ו יא). הכל בשבילו! זה חשבון שלו. ניתן לשאול: וכי הוא צריך עולם?
לא אמרנו שהוא צריך. אלא אמרנו שהוא "רוצה" עולם. למה הוא רוצה עולם, איננו
יודעים. הוא רוצה דירה בתחתונים. איננו יודעים למה. אנו רק יודעים מה אנחנו
צריכים לעשות. אנו צריכים לסדר לו דירה בתחתונים, שישרה באומה ומתוך כך בכל
אדם מישראל.

- פורסם בשאילת שלמה 621


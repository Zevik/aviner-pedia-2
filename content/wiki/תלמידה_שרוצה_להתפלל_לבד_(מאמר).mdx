---
title: "תלמידה שרוצה להתפלל לבד (מאמר)"
type: "מאמר"
---

**שאלה:** יש לי תלמידה בכיתה ז' שלא אוהבת להתפלל בכיתה עם הילדים אחרים,
כי היא רוצה להתפלל באריכות. מה לעשות?

**תשובה:** בבית ספר יש סדרים. כמובן הם לא כתובים בתורה, אבל אם לא יהיה
סדרים כל המסגרת תתפרק. לכן היא צריכה להתפלל את התפילה עם כולם. אם היא
רוצה להתפלל עוד היא יכולה לפני או אחרי בית ספר, אבל אי אפשר אי סדרים
כאלה. גם לה זה מזיק כי היא צריכה סדר, ולהיות חלק מהסדר בונה את האישיות
שלה.

ידוע שצריך להתפלל ברבים. אמנם זה נאמר לגבי גברים שצריכים להתפלל במניין,
אך זה לא רק עניין הלכתי, יש עומק בעניין הלכתי הזה. אנו לומדים שאדם
פרטי - כמה שיהא גדול וצדיק –תפילתו לא שלימה. אך כשהוא מתפלל ברבים יש כח
גדול לתפילה הזאת. לכן היא צריכה להיות יחד עם כולם ולדעת שערך של כולם
גדול. יש להסביר לה בעדינות.


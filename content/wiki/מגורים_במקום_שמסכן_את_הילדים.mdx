---
title: "מגורים במקום שמסכן את הילדים"
type: "שו\"ת"
---

שאלה: האם מותר לסכן ילדים בישוב בית לחם בקבר רחל?

תשובה: השאלה הזאת כבר מופיעה בפתחי תשובה אבן העזר סימן עה (סק"ו) שמביא
משו"ת מעיל צדקה (סי' כו) אודות שלשה חברים שרצו לעלות לארץ ישראל, הם
נשיהם ובניהם הקטנים, ובית הדין שבעירם רוצים לעכב על ידם שלא ליסע עם בנים
קטנים מחשש סכנה פן לא יוכלו לסבול צער טלטול הדרך ונענוע הספינות ושינוי
האוויר. שאלו האנשים האלה אם יימנעו מנסיעה זו או לא ואם יחושו לגזירת בית
דין בזה? השיב במעיל צדקה:

א. זה לא מסוכן. והרבנים היושבים על איי הים כתבו שעיניהם ראו בכל יום
נוסעים דרך ים לקצוי ארץ עם ילדים קטנים. כלומר אין לשאול רבני יבשה, הם לא
מבינים בענייני ים. כל יום מפליגות ספינות, וסוחרים מפליגים. סוחר הוא תמיד
אמת המדה של אדם שפוי.

ב. אין דבר כזה - הורים בלי הילדים. לאן שהולכים ההורים, מבחינה הלכתית,
הילדים באים איתם. לכן השאלה אם הישוב בבית לחם בקבר רחל הוא מסוכן, אין
לשאול את רבני בני ברק, אלא יש לשאול את הרבנים הגרים בישובים.

- 

פורסם בשאילת שלמה 413


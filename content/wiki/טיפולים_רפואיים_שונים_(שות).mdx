---
title: "טיפולים רפואיים שונים (שו\"ת)"
type: "שו\"ת"
---

\[מקורות ע"י הרב מרדכי ציון\]

**ניתוח פלסטי**

ש: האם מותר לעשות ניתוחים פלסטיים?

ת: לשם יופי, לא. לסילוק כיעור, כן. (תוס' שבת נ ב. שו"ת אגרות משה חו"מ ב
סו. שו"ת ציץ אליעזר יא מא. שו"ת יביא עומר ח יב).

**שיבוט גנטי**

ש: האם מותר לעשות שיבוט גנטי?

ת: לא. א. ד' רוצה שלאדם יהיו שני הורים, אבא ואמא, ולא רק הורה אחד. ב. ד'
התיר להשתמש ברפואה רק כדי לרפא, ניתנה רשות לרופא לרפאות, ולא למטרה אחרת
שאינה רפואית (בבא קמא פה א. רמב"ן, תורת האדם, שער הסכנה).

**הנדסה גנטית**

ש: איך ההלכה מתיחסת להינדוס ילדים? האם זה ראוי שהורים יוכלו ליצור תינוק
עם תכונות מסוימות, כמו צבע עיניים או שיער?

ת: לא. רפואה זה רק לרפא ממחלה. התורה נתנה רשות לרופא לרפא, בבא קמא (פה
א), על אף הסיכון, שער הסכנה לרמב"ן, אבל רק לריפוי ולא לשיפור. גם תתכנה
תקלות כמו שקרה לימים במדבר. רש"י סוף וישלח.


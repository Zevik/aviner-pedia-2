---
title: "תרומת איברים שיתכן שיגיעו לגוי (מאמר)"
type: "מאמר"
---

## תרומת איברים לגוי

שאלה: ידוע שהרב שליט"א הינו בעד תרומת אברים. לא נעים לי לחשוב שאולי אברי
יגיעו לערבים. האם קיימת בעיה אם האבר יגיע לערבי?

תשובה: אדם לא יכול להתנות שהאברים שלו יגיעו ליהודים ולא לגויים. ישנן שתי
תשובות לשאלה:

א. במצבו המיטבי, אדם יכול לתרום שבעה אברים, יכול להיות שאחד מהם יגיע
לערבי. זה כביכול כנדוניה, כמין מס: בכדי שבעזרת שישה מהאברים יוכלו להציל
יהודים, ינצל גם הערבי בתוכם

ב. המאגר הינו מאגר כולל. כלומר, גם גויים תורמים לנו, גם מארצות אחרות.
יוצא שאם אני תורם לאמריקאי, בסופו של דבר כיון שזה מאגר כולל, זה כדי מגיע
ליהודים. יש כבר ארצות שאומרות: אם אתם לא תורמים לנו, אנחנו לא תורמים
לכם.

בארץ, הערבים תורמים לנו, והם תורמים הרבה. התורמים הכי גדולים בארץ הינם
היהודים שעלו מרוסיה, כנראה כי אין להם השקפות מיסטיות מיותרות כגון מה
יהיה עם הגוף בתחיית המתים וכו'.. אם נאמר שאיננו תורמים לערבים, למחרת הם
יאמרו שגם הם אינם תורמים לנו. יוצא שכאשר אני תורם לערבי, בסופו של דבר
אני תורם ליהודי.

שאלה: זו תשובה שכלית. מה אם הרגש? מה אומר הרב לרגש האומר שזה לא נעים לתת
לערבים?

תשובה: התשובה דומה. אני זוכר בחור אחד שתרם אברים לאנשים. היתה אישה חולה
בבית החולים והוא תרם לה כליות. הרופאים אמרו להורים: אם בנכם לא היה תורם,
הייתה האשה מתה, והוא הציל אותה ממש ברגע האחרון. אחד מהאברים שלו הגיע
לגוי,. אבל הייתה שמחה בנפש שהוא הציל יהודיה. זה סיפור אמיתי.

- 

נלקח משאילת שלמה 89


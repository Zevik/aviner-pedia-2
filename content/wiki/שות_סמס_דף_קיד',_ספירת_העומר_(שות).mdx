---
title: "שו\"ת סמס דף קיד', ספירת העומר (שו\"ת)"
type: "מאמר"
---

**שהחיינו בספירת העומר**

**שאלה:** מותר לברך שהחיינו על פרי חדש או בגד חדש בספירת העומר?

**תשובה:** כן. ויש מחמירים. ויש מתירים רק בשבתות. עיין פס"ת תצג ב.

**שאלה:** אפשר לאכול פרי חדש?

**תשובה:** כן. ויש מחמירים. עיין פס"ת תצג ג.

**שאלה:** מותר לקנות בגד חדש?

**תשובה:** כן. ויש מחמירים. עיין פס"ת שם.

**שאלה:** מותר לקנות בגדים חדשים לילדים קטנים, כי הם מלוכלכים הרבה?

**תשובה:** כן. שם.

**שאלה:** אדם שבגדיו נקרעו ויש לו צער או פגיעה בכבודו, מותר לקנות בגדים
חדשים?

**תשובה:** כן. שם.

**שאלה:** מותר לתפור או לסרוג בגדים?

**תשובה:** כן. ויש מחמירים. שם.

**גילוח לאדם מוגבל**

**שאלה:** האם אדם מוגבל בשכלו החי בהוסטל וזקנו מאוד מפריע לו, יכול
להתגלח?

**תשובה:** כן, כי יש לו צער, וגם פטור כי הוא שוטה.

**גילוח לעבודה**

**שאלה:** מי שעובד בעבודה ייצוגית ואם לא יתגלח, יפטרו אותו, מותר להתגלח?

**תשובה:** כן. כשפם "שמעכב את האכילה" (שו"ת אגרות משה או"ח ד קב. נפש הרב
קצא. שערים מצויינים בהלכה קכ יא – רשם מ"צ).

**שאלה:** האם מותר להתגלח לראיון עבודה אם זה עלול להשפיע?

**תשובה:** כן. עניין של פרנסה (שם).

**שערות בנקודת חן**

**שאלה:** מותר לגלח בספירת העומר שערות מנקודת חן שמאוד מכערות?

**תשובה:** כן.

**גילוח לפגישת שידוכים**

**שאלה:** מותר לי להתגלח לקראת פגישת שידוכים כדי להיראות יפה?

**תשובה:** לא. ואדרבה אולי זה לא ייראה יפה בעיני בחורה יראת שמים (פסקי
שמועות סב-סג - רשם מ"צ).

**שפם מפריע**

**שאלה:** האם מותר לסדר את השפם אם הוא מפריע?

**תשובה:** אם הוא מפריע לאכול.

**תספורת לבר-מצוה**

**שאלה:** בר-מצוה מותר להסתפר בספירת העומר?

**תשובה:** לא. פס"ת תצג י.

**שאלה:** ואם יש לו שערות ארוכות וזה מכוער?

**תשובה:** יסתפר לפני הבר מצוה כאשר הוא עוד קטן. שם.

**עבודה ייצוגית**

**שאלה:** מי שחייב להסתפר בגלל עבודה ייצוגית, ואם לא, יפוטר?

**תשובה:** מותר (שו"ת אגרות משה או"ח ד קב. נפש הרב קצא. שערים מצויינים
בהלכה קכ יא – רשם מ"צ).

**נשים**

**שאלה:** האם מותר לאשה להסתפר?

**תשובה:** רק אם נצרך. פס"ת תצג ז (שו"ת אגרות משה יו"ד ב קלז – רשם מ"צ).

**שאלה:** האם מותר לנערה לספר פוני שנופל לה בין העיניים?

**תשובה:** כן (נטעי גבליאל פסח ח"ג רפ ג – רשם מ"צ).

**שאלה:** מותר להסתפר לצורך צניעות כגון שער שיוציא מכיסוי הראש?

**תשובה:** כן. פס"ת שם (שו"ת להורות נתן ב לב - רשם מ"צ).

**שאלה:** מותר לצבוע שער?

**תשובה:** כן.

**שידוך**

**שאלה:** האם מותר לסדר זקנו ושפמו לקראת פגישת שידוכים?

**תשובה:** לא. ונקוה שלבחורה לא חשוב יופי חיצוני אלא יראת שמים (פסקי
שמועות סב-סג - רשם מ"צ).

**גילוח**

**שאלה:** מי שמתגלח כל יום מותר לו להתגלח גם עתה?

**תשובה:** יש מתירים (שו"ת אגרות משה או"ח ד קב. נפש הרב קצא – רשם מ"צ),
אך הרוב אוסרים (פסקי שמועות סב – רשם מ"צ).

**שאלה:** ולכבוד שבת?

**תשובה:** יש מתירים. עיין ביה"ל תקנא ג. אבל המנהג הפשוט הוא שלא (ועלהו
לא יבול א קפב-קפג. אמת ליעקב תצג הערה 467 – רשם מ"צ).

**בין פסח לעצרת**

**שאלה:** מה אסור בזמן העומר?

**תשובה:** בשולחן ערוך: נישואים, תספורת וגילוח. במשנה ברורה: ריבוי שמחה,
ריקודים ומחולות. ושהחיינו מותר אם מזדמן. או"ח תצג.

**שאלה:** האם זה זהה לבין המצרים?

**תשובה:** יותר קל.

**שאלה:** ומוסיקה?

**תשובה:** אסורה כל השנה. אך מקילים במידה מסויימת. או"ח תקס. ובין פסח
לעצרת, אין להקל אלא לשמור כדין. שו"ת אגרות משה (או"ח א קסו). שו"ת יחוה
דעת (ג ל. ו לד. שו"ת ציץ אליעזר טו לג – רשם מ"צ).

**שאלה:** מדוע מתאבלים על דבר שקרה לפני כאלפיים שנה ולא על השואה?

**תשובה:** זה כל עומק חורבן בית שני, שהוא גם מקור השואה.

**דירה חדשה בספירת העומר**

**שאלה:** האם מותר לעבור דירה בספירת העומר?

**תשובה:** כן. ויברך שהחיינו או הטוב והמטיב (שו"ת יחוה דעה ג ל – רשם
מ"צ). וחנוכת הבית יעשו מה שחייבים מעיקר המנהג כלומר שימוש ראשון של
המשפחה קדוש – לימוד או תפילה. ואם רוצים להזמין אנשים רבים, אז בלי
מוסיקה. עיין פס"ת תצג א.

**שאלה:** מותר לסייד דירה ולעשות שיפוצים ותיקונים?

**תשובה:** כן. שם.

**שאלה:** האם מותר לחתום חוזה על דירה חדשה?

**תשובה:** כן.

**טיול בספירת העומר**

**שאלה:** מותר לטייל בארץ ישראל בספירת העומר?

**תשובה:** כן.

**שאלה:** מותר לטייל בתוך נחלים?

**תשובה:** כן.

**שאלה:** מותר ללכת לים או לבריכת שחיה?

**תשובה:** כן.

**מוסיקה בספירת העומר – חלק א**

**שאלה:** האם מניעת שמיעת מוסיקה היא הלכה או מנהג?

**תשובה:** דין גמור. שו"ע או"ח תקס. ערוה"ש תצג ב.

**שאלה:** האם יש מקילים?

**תשובה:** מנהג קבוע בכל מקום. פס"ת תצג ד.

**שאלה:** מוסיקה היא חלק בלתי נפרד מחיי. יש אפשרות להקל?

**תשובה:** בעיה ידועה ונפוצה. צריך גבורה לא לשמוע.

**שאלה:** מותר לשמוע מוסיקה עצובה?

**תשובה:** לא. והרי אינך שומע במטרה להיות עצוב אלא במטרה להנות.

**שאלה:** מותר לשמוע מוסיקה תוך כדי ריצה?

**תשובה:** אסור. אין זה נצרך.

**שאלה:** האם מותר לשמוע בהתעמלות?

**תשובה:** כן אם נצרך לקצב. ועדיף שלא.

**שאלה:** האם צלצול טלפון יכול להיות עם מנגינה?

**תשובה:** לא (וכן הגר"ח קניבסקי דולה ומשקה קצג – רשם מ"צ).

**שאלה:** האם מותר לשמוע מוסיקה לבד בבית?

**תשובה:** לא. אג"מ ב קלז.

**שאלה:** מותר לנגן במלווה מלכה?

**תשובה:** לא.

**שאלה:** מותר לנגן במימונה?

**תשובה:** לא. אין למימונה מקור קדום.

**שאלה:** האם מותר לשמוע ניגונים חסידיים?

**תשובה:** לא. זה ככל מוסיקה.

**שאלה:** האם מותר לשמוע שירי נשמה?

**תשובה:** אם הם בלי מוסיקה.

**שאלה:** האם מוסיקה שקטה מותרת?

**תשובה:** לא.

**שאלה:** האם אפשר בטכסים של יום השואה וביום הזכרון להשמיע שירים הקשורים
לנושא?

**תשובה:** כן. שירים בלי מוסיקה. ואם חייב להיות ויש מוסיקה, הרי זו הנאה
שבאה לו בעלה כרחו. פסחים כה.

**שאלה:** מי שמאוד קשה לו בלי מוסיקה, מה יעשה?

**תשובה:** ישמע ווקאלי.

**שאלה:** האם באסרו חג אפשר לשמוע מוסיקה?

**תשובה:** לא.

**שאלה:** האם מותר לשמוע מוסיקה בנסיעה כדי להעביר את הזמן?

**תשובה:** לא. אפשר לשמוע שיעורים.

**שאלה:** האם מותר לנהג לשמוע מוסיקה כדי לא להירדם?

**תשובה:** כן. אם אין לו דבר אחר לשמוע.

**שאלה:** האם מותר לשמוע מוסיקה כשאני עולה בטרמפ?

**תשובה:** כן. לשמוע אך לא להתכוון. הנאה שבאה בעל כורחו. פסחים כה.

**שאלה:** בתלמוד תורה שלנו יש שירים לשינון בעל פה של תורה ומשנה. אפשר
ללוות בגיטרה?

**תשובה:** לא. אפשר בלי זה.

**שאלה:** האם מותר לשמוע מוסיקה באזניות לשם הנאה ולא לשם שמחה?

**תשובה:** לא. השמחה היא ההנאה.

**שאלה:** האם מותר להשמיע מוסיקה לתינוקות וגם אני שומעת?

**תשובה:** כן. להם מותר. ולך זו הנאה שבאה לו לאדם בעל כרחו.

==

==


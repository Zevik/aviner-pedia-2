---
title: "פרשת בלק: בחירה חופשית (מאמר)"
type: "מאמר"
---

## פרשת חוקת: בחירה חופשית

\[נרשם ע"י יוסף אברמסון\]

מניין ניתן לכל אחד להתנהג כפי רצונו? מבלעם.

בלעם הרשע רצה ללכת עם אנשי מואב לקלל את ישראל. הקב"ה שאל אותו: מי האנשים
האלה עמך (כב ט)? וכי ד' לא ידע מי אלה? אלא רצה להיכנס עמו בדברים (רש"י,
שם). כמו אצל אדם הראשון. ד' שאל אותו "איכה", וכי לא ידע היכן הוא? אלא
רצה להיכנס עמו בדברים, לפתוח לו פתח שיוכל מעצמו לחזור בתשובה. כך רצה ד'
לתת אפשרות לבלעם לחזור בו.

אלא בלעם, מרוב עקמימותו, פירש זאת כחוסר ידיעה של ד' (רש"י, שם). הפוך על
הפוך! גם לא חזר בו וגם כפר בה'! על זה נאמר : "ישרים דרכי ד', צדיקים ילכו
בם ופושעים יכשלו בם”.

יה"ר שנזכה להיות מהישרים ההולכים בדרכי ד'.

- פורסם בשאילת שלמה 283


---
title: "יש לי חבר"
type: "מאמר"
---

## יש לי חבר

\[מ"באהבה ובאמונה"\]

סוף סוף יש לי חבר

זה יום נעים, יום של שמש

יום מחייך, יום שמח, יום צוחק

יום של חבר.

חבל שלא היה לי קודם

כשהייתי שרוי בעצב ובחושך

בייאוש ובתדהמה.

הייתי אדם שבור, אדם רצוץ,

אדם תלוש.

עתה יש לי עולם אחר,

ואני שר לעצמי

שר יום וליל:

"חבר, חבר

זה הדבר הטוב ביותר בעולם

כי חבר זה תמיד חבר". חבר זה חבר

גם כשאני מתמוטט

גם כשהעולם כולו מתמוטט.

גם כשאני עצוב

גם כשאני מפסיד את היקר לי

הוא פה לנחמני.

עתה העולם הוא עבורי

עולם מלא אור נעים.

אני מודה לך ד'

שהפגשת בינינו.

כי בעולמנו אין דבר יציב

הכול עולה, הכול יורד

מה שיש היום, אין מחר.

אבל חבר הוא תמיד חבר

הוא תמיד נאמן.

לכן אני שר לי

שיר נעים

"חבר חבר

זה הדבר הטוב בעולם".

איזו המצאה נפלאה

איזה אביב נצחי

איזה עולם לבי

בו הכול מחייך לנו

בו הכול הכול שר.

ובא לי לשיר

את כל השירים שאני מכיר

ובמיוחד את שיר השירים

"חבר, חבר

זה הדבר הכי טוב בעולם"

כי חבר זה חבר

זה יותר טוב מהכול.

כאשר אנו יחד

אני צוחק על הצרות

אני גובר על כל הבעיות.

אוי, אוי, עולם קשה...

יש נואמים

ויש מבטיחים

יש משקרים

ויש מנצלים

אבל חברים

הם לתמיד

באש ובמים

בצחוק ובדמע.

כן כן,

חבר אמת זה דבר נדיר

אבל יש לי.

פעם לא היה לי

עתה יש לי.

וגם לחבר שלי

יש חבר

זה אני

אני שלו והוא שלי

שלי שלך, שלך שלי,

שלנו של שנינו

כי חברים אנחנו

ולכן נשיר יחד:

"חבר חבר

הוא הדבר הטוב ביותר בעולם

כי חבר זה חבר".

- פורסם בשאילת שלמה 255


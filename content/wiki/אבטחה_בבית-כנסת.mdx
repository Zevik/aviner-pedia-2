---
title: "אבטחה בבית-כנסת"
type: "מאמר"
---

## אבטחה בבית-כנסת

\[עלון גילוי דעת\]

שאלה: האם צריך להציב מאבטחים בבית-כנסת או לחזק כללית את פעולות הבטחון
במדינה?

תשובה: יש רבנים אומרים שכן ויש אומרים שלא. אלא אין מחלוקת בדבר. שניהם
צודקים. הביטחון צריך להיות גם נקודתי וגם כוללני. בהרבה מקומות יש שומרים:
בכותל, בקניונים, בסופרמרקטים. ברור הדבר שאי אפשר שכל המדינה תהיה עסוקה
בשמירה יומם ולילה. לכן, מעל לפתרונות הנקודתיים צריך פתרונות כוללניים.

הפתרון הכוללני הוא ההרתעה כמו שאומר הרמב"ם ב'מורה נבוכים'. ויש דבר שהוא
אפילו יותר כוללני מהרתעה. את הערבים אנחנו מכירים כבר 1500 שנה. איפה שאין
להם תקווה הם לא תוקפים, הם מבינים, הם ריאליסטים. הם תוקפים איפה שיש להם
תקווה. ככה זה מזמן מוחמד. איפה שמטפחים לערבים תקוות שהם יקבלו חלקים מארץ
ישראל או מירושלים, זה בעצמו מעודד את הטרור. כאשר ידעו ששום דבר לא יעזור
להם, הם יחדלו. זו המנטליות שלהם שאנחנו מכירים הרבה זמן, וזה פתרון העל
שעם ישראל היושב בציון צריך לשדר בצורה ברורה לערבים. כל הארץ היא שלנו ולא
תקבלו שום דבר, לא בגלל סיבות ביטחוניות או אחרות, אלא בגלל שזה שלנו.

- פורסם בשאילת שלמה 364


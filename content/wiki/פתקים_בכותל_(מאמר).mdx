---
title: "פתקים בכותל (מאמר)"
type: "מאמר"
---

שאלה: האם מותר לשים פתקים בחורים שבכותל? תשובה: א. קודם כל יש לדון אם
בכלל אם מותר להכניס אצבעות לחורים שבכותל. בספר "משכנות לאביר יעקב" הוא
אוסר את הדבר, כיון שאסור להכנס להר הבית והכותל הוא חלק של הר הבית (פרק
ראשון של מסכת תמיד). אבל בעל אבני נזר מתיר מכמה נימוקים שכל אחד מספיק
(שו"ת אבני נזר ח"ב יו"ד ס' תנ-תנא). 1. אין הכרח לומר שהכותל בעצמו שייך
לקדושת הר הבית, שהרי השערים נמצאים בתוך הכותל, וכתוב שבתוך השערים היו
מורידים את הנעלים לפני שנכנסו להר הבית, הרי שהשערים נחשבים מחוץ להר ולא
חלק ממנו. 2. אף אם נאמר שהכותל הוא הר הבית, כניסת אצבעות היא רק ביאה
במקצת שאינה נחשבת ביאה. 3. גם אם נאמר שביאה במקצת היא ביאה, מכל מקום זו
ביאה שלא כדרכה, כי דרך האנשים להכנס דרך שערים ולא דרך קירות. 4. לא ברור
שהגגות נתקדשו, אבל יש שהחמירו בזה, למשל רבנו הרב צב יהודה לא היה מכניס
אצבעותיו בתוך אבני הכותל, אבל היה מנשק אותן.

ב. גם אם אין לכותל קדושת הר הבית, ודאי יש לו קדושת בית ננסת. וגם בקירות
בית כנסת אין לעשות שימוש חול.

ג. באשר לפתקים עצמם, הנה יש נידונים אם מותר להניח סידור בין אבי הכותל,
אך הסידור הוא קודש והפתק הוא חול. אמנם האדמו"ר ממונקטאש כותב שיש לו
מסורת מרבותיו ש"אור החיים" הקדוש נתן לאיש אחד פתק לשים בכותל ובו כתוב:
"אחותי, יונתי, תמתי" (ספר מסעות ירושלים מאמר יום שני עמ' צה). אבל הפתקים
שלנו אינם במדרגת מכתב בעל אור החיים הקדוש שנכתבו בלשון נוכח אל השכינה!
על כל פנים, אם מותר להכניס אצבעות, מותר להכניס פתקים. קשה לאסור את הדבר.
אך בוודאי מי ששופט, יש להמליץ בפניו שיימנע. כי במה שנוגע לקדושת הר הבית
ולמורא מקדש, הרבה יש להחמיר. היו אפילו גדולי ישראל שנמנעו בכלל להתקרב
לכותל, גם בצירוף שיטת הרדב"ז שהכותל הוא כותל בית המקדש עצמו (שו" הרדב"ז
ח"ב ס' תרצו), ואף על פי שזו שיטה דחוקה, כיון שהדבר נוגע למורא מקדש, הם
בחרו להחמיר.

ופעם בפגישה בין האדמו"ר מגור ובין הרבי מליובאוויטש, שאל הרבי: איך המנהג
בנוגע להכניס פתקים בסדקים של הכותל המערבי, דלכאורה כשמכניסים פתק בסדקי
הכותל הוי ביאה במקצת ושמה ביאה? וענה האדמו"ר מגור: ישנם כאלו שמכניסים
וישנם כאלו שנזהרים בזה.

לכן במקום לשים פתקים בכותל, יש להמליץ להתפלל ישירות לרבונו של עולם,
שאינו זקוק לפתקים. רבנו הרב צבי יהודה הסתייג מהכנסת פתקים לתוך הכותל
וציין שיש בכך בעיה של ביאה במקצת (ס' רבנו עמ' 304) וכאשר הזכיר תלמיד חכם
לרבנו הרב צבי יהודה את המנהג להכניס פתקים בתוך הכותל המערבי, אמר לו רבנו
שאין לעשות כן, ואפילו אצבעות יש להימנע מלהכניס. אמר לו אותו תלמיד חכם:
אבל כך מנהג ישראל. השיב רבנו: יש מנהג שהוא אותיות גהינום (למקדשך תוב עמ'
12-13).

וכן אמר רבנו שמרן הרב קוק נזהר מלנשק אבן שאינה בולטת. וכן כתב עליו:
"והיה נזהר מלנשק אבן שאינה בולטת". וכן כתב עליו: "והיה נזהר מהכנסת
אצבעות היד לבין אבני הכותל" (לשלשה באלול ח"א, עמ' נט, עא).


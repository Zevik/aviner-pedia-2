---
title: "פיקוח נפש דוחה כיפה? (מאמר)"
type: "מאמר"
---

## פיקוח נפש דוחה כיפה?

\[ראיין: הרב מרדכי ציון\]

ש: כיצד להתייחס להוראת ראש הקהילה במרסיי שבצרפת, שלא לחבוש כיפה ברשות
הרבים מחשש סכנה? פיקוח נפש דוחה כיפה?

ת: אין זה ענייננו כאן בארץ ישראל. יש לשאול רבני צרפת. כידוע איו הרב של
מינסק רשאי לפסוק בשביל פינסק. רבני חו"ל לא פוסקים עבור ארץ ישראל, ורבני
א"י עבור חו"ל.

ש: אבל, לא הלכה למעשה, אלא באופן עקרוני, חייבים לחבוש כיפה, על פני כל
כדור הארץ, ואפילו אסטרונאוט על הירח?

ת: נכון. גם בגלל דין של יראת שמים, גם בגלל דין של צניעות, והט"ז כותב שיש
בזה משום חוקות הגויים, אך זה חיודש. למעשה הגר"מ פיינשטיין פסק שמשום צורך
פרנסה מותר ללכת בלי כיפה...

ש: כן, זה מובא בפירושו של הרב על קיצור שולחן ערוך (פירוש על קצשו"ע ג ו
בשם שו"ת אגרות משה או"ח ד ב – מ"צ). אבל האם אין זה יותר חמור במקרה שלנו,
שהרי בשעת הגזרה אסור לשנות אפילו שרוך נעל (סנהדרין עד) קל וחומר כיפה?

ת: זה תלוי. עיין בשו"ע יו"ד קנז הלכות קידוש השם. אכן אם גויים גזרו לבטל
את התורה לגמרי, אסור ליהודי להתחפש לגוי, וכן אם גזרו להתלבש כגויים. אבל
אם גזרו על דבר אחר, מותר ליהודי להתחפש לגוי כדי שלא יכירוהו ולא יהרגוהו.
וכן אם גזרו להרוג את היהודים אבל לא גזרו לבטל את המצוות, גם אז מותר
להתחפש לגוי כדי שלא יכירוהו.

ש: אם כן, במציאות של היום מותר להסתובב בלי כיפה בחו"ל במקומות המיועדים
לפורענות. זה גם נכון לגבי ישראלי המבקר שם.

ת: יש פתרון יותר פשוט: לחבוש כובע או קסקט שאינם ייחודיים ליהודים.

ש: ובסיכום?

ת: מצוה גדולה לעלות לארץ, כמובן לאו דווקא בגלל הכיפה, אלא מפני שזו ארצנו
הקדושה.

- 

נלקח משאילת שלמה 424


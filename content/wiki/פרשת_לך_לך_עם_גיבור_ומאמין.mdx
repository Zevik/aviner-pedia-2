---
title: "פרשת לך לך: עם גיבור ומאמין"
type: "מאמר"
---

## עם גיבור ומאמין

\[נרשם ע"י יוסף אברמסון\]

קורה ואדם נדרש לעשות דבר בניגוד לרצונו. אברהם אבינו נדרש לצאת מארצו
וממשפחתו בניגוד לרצונו. כי אדם אוהב את משפחתו ואת שפתו וקשה לו מאוד
לנדוד למרחקים לעבור למקום זר.

למעשה, כל אדם קם בבוקר ומוצא דברים בניגוד לרצונו. אלא שיש שלושה סוגים של
אנשים: הסמרטוטים, הגיבורים והמאמינים.

הסמרטוטים מתאמללים ומתבכיינים על הצרה שאירעה לפתחם. הם קוראים לזה
"משבר".

לעומתם הגיבורים אומרים "אנחנו נתגבר" ומכנים זאת "אתגר". למעשה אין סתירה
בין מצבם של אנשי הסמרטוטים לגיבורים. לפניהם אותו מקרה שהוא בניגוד
לרצונם! אלא שהאחד מרים ידים והשני מתגבר.

יש גם קבוצה שלישית: המאמינים. אין סתירה בינם לגיבורים. אלא שהמאמינים
מוסיפים שמה שקרה להם הוא מאת ד' כדי שיוסיפו גבורה ומכנים זאת: “נסיון".

ב"ה נולדתם ונולדנו לעם ישראל שהוא העם החזק ביותר של גיבורים ומאמינים!

- פורסם בשאילת שלמה 250


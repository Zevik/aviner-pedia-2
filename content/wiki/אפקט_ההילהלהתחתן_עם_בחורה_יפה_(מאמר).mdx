---
title: "אפקט ההילהלהתחתן עם בחורה יפה? (מאמר)"
type: "מאמר"
---

**שאלה:** אני שדכנית שנים רבות, משתדלת לעשות כמיטב יכולתי, אך אני על סף
ייאוש, כי בחורים שופטים בחורה על פי יופיה החיצוני, ולא על פי יופיה
הפנימי של מידות טובות. דבר זה קורה גם אצל בחורים תורניים ותלמידי ישיבות.
האם הם לא למדו ש"שקר החן והבל היופי, אשה יראת ד' היא תתהלל"?! אני מתאמצת
להסביר להם שיופי זה לא מה שחשוב, אך לשוא. למה זה קורה?

**תשובה:** לצערנו, זו תופעה ידועה, הנקראת אפקט ההילה, Halo Effect, זו
הטיה קוגניטיבית בפסיכולוגיה חברתית, כאשר תכונה אחת, יוצרת רושם כללי
מוטעה על אדם, לטובה ולרעה, בהתעלמות מכל שאר תכונותיו. תכונה אחת מאפילה
על שאר תכונותיו וקובעת את הערכת האדם. כמובן, זה יוצר שיפוט שטחי. הרושם
הראשון הזה של יופי חיצוני יוצר תפיסה סלקטיבית של האישיות.

הנה דוגמאות של שיפוט מוטעה, עקב המראה החיצוני, שיעזרו לאדם להיות מודע
ולהחלץ מן השקר:

א. אם אני אוהב מישהו, אז אני אוהב את כל מה שהוא עושה, לכן כל מה שהוא
אומר הוא נכון בעיניי. אם הוא טועה, אני מתרץ אותו: כל אחד טועה לפעמים.
אבל אם איני אוהב אותו, אז מעשהו זה מרגיז אותי.

ב. כל נשיאי ארצות הברית הם גבוהים, בין 1.83 מטר ל-1.75 מטר, ממוצע 1.80
מטר. כי אם אדם הוא גבוה, זה סימן שיש לו אופי של מנהיג, - על אף שאין שום
קשר.

ג. בארצות הברית המשכורת הממוצעת גדלה ב-300\$ על כל סנטימטר גובה נוסף. כך
שעל גובה יתר של 20 ס"מ מקבלים עוד 6000\$!

ד. אתר שידוכים OKCUPID בארצות הברית ערך הרבה ניסויים חברתיים. הוא הציג
טקסט בו אדם תיאר את עצמו וביקש ציון, וצירף למעלה תמונה של הכותב כביכול.
כאשר בתמונה היה גבר יפה או אשה יפה, אותו טקסט קיבל ציון יותר גבוה, ביחס
לאישיותו: כנות, ענווה, רצינות, רגישות, עדינות ואלטרואיזם.

ה. טקסט תיאר פשע שאדם ביצע, והקוראים התבקשו לחוות דעתם אם הוא אשם בפשע,
ושוב צירף תמונה,וביקש לתת ציון בין 5-0, 0: פטור, 5: חייב. אם מראה האדם
היה מושך ,הממוצע היה 2.8, ואם לא היה מושך, אז : 4.2.

ו. ערכו ניסוי חברתי. ברחוב, בחורה לבושה לא כך יפה, בקשה בהשאלה סלולרי
לשניה כדי לטלפן בטענה שהבטריה שלה נגמרה. כולם סירבו בטענות אלו ואחרות.
אותה בחורה, כאשר התלבשה יפה ומכובד, כולם נענו בחיוך רחב.

ז. מעצבי דעת קהל יודעים היטב שמי שהוא יפה ומושך, הוא בודאי חכם ובעל לב
טוב. כך אנשים תופסים במבט ראשון בלי להכיר. וכן בבחירות, הצופה קובע דעתו
תוך עשירית שניה. למשל מי שיש לו מצח גבוה ועיניים קרובות, נראה מאוד
מומחה.

זה הכלל: אדם יראה לעיניים וד' יראה ללבב.

- פורסם בשאילת שלמה 526


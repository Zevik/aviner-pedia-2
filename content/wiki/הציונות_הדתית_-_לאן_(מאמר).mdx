---
title: "הציונות הדתית - לאן? (מאמר)"
type: "מאמר"
---

ש: מה יש לומר על הציונות הדתית?

ת: ב"ה באופן כללי, היא נעשית יותר ויותר דתית ויותר ויותר ציונית.

ש: מה היחס לרבנות הראשית לישראל?

ת: קיבלנו על עצמנו את הרבנות הראשית לישראל. גם אם לא מסכימים איתה,
מסכימים איתה. מותר לשאול, מותר לברר, אבל בסופו של דבר הרבנות הראשית
לישראל היא שקובעת.

ש: לימוד גמרא לנשים?

ת: הלואי וידעתי עשירית ממה שנשים צריכות ללמוד: חומש, תנ"ך, סידור, הלכה,
אמונה, מוסר .זו עבודה גדולה.

לימוד גמרא לא שייך לנשים. אין בזה צורך. אין בזה ערך.

ש: כיצד להתיחס לתופעה שמתרבות בארץ קהילות בהן נשים לוקחות חלק פעיל
בתפילה כמו הגברים?

ת: בשביל סטטיסטיקאי, תופעה פחות מעשרה אחוז לא קיימת. שיהיו בריאים, ולא
נדון בזה, כאילו זו תופעה. זה לא נקרא תופעה.

ש: האם הפסיקה ההלכתית צריכה להשתנות עקב השינויים בהשקפת העולם?

ת: הלכה, פוסקים על פי הלכה, ולא על פי עניינים של אמונה ומחשבה. לא
מערבבים נימוקים רוחניים עם פסיקה הלכתית.

ש: לפעמים יש רושם שרבנים סתם מחמירים?

ת: לפעמים האמירה שרב הוא מחמיר נובעת מחוסר ידיעת ההלכה. באמת הוא לא
מחמיר.

- פורסם בשאילת שלמה 542


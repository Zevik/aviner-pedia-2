---
title: "יישוב כרם שלום - עם ישראל חי (מאמר)"
type: "מאמר"
---

אם אתה טוען שעם ישראל עייף, שעם ישראל לא אידיאליסט, שאין חלוציות, שאין
מסירות - סע לקיבוץ כרם שלום, ותראה שעם ישראל חי. תראה שגם על קיבוץ השומר
הצעיר, אפשר לומר בהתפעלות: אלהים גדול!

יש שם 15 משפחות ותיקות, שמחזיקות מעמד שנים רבות, בפינה רחוקה של ארץ
ישראל, כמאה מטר מהגבול, גם גבול חבל עזה וגם גבול מצרים. עברו עמוד ענן,
עבור צוק איתן. עברו חשש מנהרות, עברו רקטות שנפלו שוב ושוב.

בקיץ שעבר החליטו לפתוח את השורות ,והנה הגיעו משפחות מכל רוחב הארץ, גם
דתיות גם לא דתיות. כולנו עם אחד וזה אידיאל לחיות גם יחד.

המשפחות החדשות ידעו היטב מה מחכה להן שם ובאו להתישב, לא בשביל כסף, לא
בשביל כבוד, לא בשביל נוחיות, אלא בשביל אידיאל, בשביל ציונות.

אכן מרוב פגיעות, המקום קצת פחות יפה, פעם היה יותר יפה, ובעזרת ד' בעתיד
יהיה שוב יפה, עוד יותר יפה.

האויבים מבעירים מאות צמיגים כאשר כיוון הרוח אל הקיבוץ והוא טובל בענן
שחור. בלילה מפוצצים פצצות רעש שמקפיצות את התושבים. וכל זה בנוסף
לעפיפונים ששורפים את השדות ואת היבולים.

עכשיו יש 25-23 משפחות. כולם ידידים, כולם חברים, מחזקים אחד את השני,
בונים יחד חברה בריאה.

זאת ועוד. למרות הקשיים, יש עוד משפחות שמחכות לבוא בקיץ הבא.

כל התושבים אינם ימין, אינם שמאל, הם ארץ ישראל, הם עם ישראל.

הם חלוציות בת זמננו.

אז אתם מאוהבים בעם ישראל? אז אתם מאוהבים בכרם שלום?

- פורסם בשאילת שלמה 590


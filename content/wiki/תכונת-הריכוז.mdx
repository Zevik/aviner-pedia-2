---
title: "תכונת-הריכוז"
type: "מאמר"
---

## תכונת-הריכוז

\[מ"ראשי יהודי"\]

זה שייך לתכונת-הריכוז. כלומר – הדבר שאני עסוק בו עכשיו – רק הוא קיים
עבורי. יש אנשים בעלי כושר ריכוז עצום; בשעה שהם מתרכזים בעניין אחד, אינם
שומעים כלום. כל הסביבה נאטמת מאוזניהם. הבית יכול לעלות באש, העולם יכול
להתמוטט – והם ישארו מרוכזים.

אגב, יש ילדים קטנים הסובלים מהפרעות ריכוז וקשב, מה שנקרא:A.D.D. הם אינם
מצליחים להתרכז ולהקשיב בכיתה. הם אינם שומעים את המורה. הם שומעים בבת-אחת
את הכל – את המורה, את הציפורים ושאר רעשים. הם אינם מצליחים לפענח את
הכתוב על הלוח. הם רואים את הכל בו-זמנית. חמישה עד עשרה אחוז מבין
התלמידים סובלים מכך. חשוב לאתֵר זאת במהירות, שאם לא כן, סבלם לא-ישוער. הם
נענשים, ננזפים, וציוניהם גרועים. יש כאן מעגל קסמים, והכל מתחיל בכך שאין
הוא מצליח להתרכז. זה דבר שניתן לפתרון, ויש להביאו מוקדם ככל האפשר
לאבחון.

- פורסם בשאילת שלמה 260


---
title: "לחמניות \"מזונות\"- יש דבר כזה? (מאמר)"
type: "מאמר"
---

## יש דבר כזה "לחמניות מזונות"?

שאלה: שמעתי שגם על "לחמניות מזונות" יש לברך המוציא?

תשובה:

א. אם הכוונה ל"לחמניה מתוקה", כלומר שנילושה במים אך הוסיפו עוד מוצרים
מתוקים, אז יש מחלוקת בין אשכנזים לספרדים. אשכנזים מברכים המוציא, ורק על
עוגה ממש מברכים מזונות. לספרדים זה תלוי, אם היא מאוד מתוקה, כך שאדם נשאל
אם זה לחם או עוגה, משיב עוגה, אז ברכתה מזונות, אך אם הוא משיב לחם, אז
ברכתה המוציא. אבל לכל הדעות אם יש שיעור קביעות סעודה, ברכתה המוציא.

ב. אם לא נילושה במים אלא רק במי פירות כלומר מיץ פירות, אז לכל הדעות,
ברכתה מזונות. אבל יש להיות בטוח שאלו מי פירות טהורים שאין בהם מים, אבל
גם כאן אם יש שיעור קביעות סעודה הברכה היא המוציא.

ג. שיעור קביעות סעודה הוא מחלוקת אם הוא 3 ביצים או 4 ביצים. ביצה לשיטת
הרב נאה, שהיא שיטת הספרדים, ושיטת הירושלמים גם אשכנזים, 54 סמ"ק .כלומר
אם אוכלים פחות מ162 סמ"ק, הברכה היא מזונות, אם אוכלים יותר מ216 סמ"ק,
הברכה היא המוציא. בין לבין יש ספק, לכן יש להשתדל לא לאכול כמות כזו.

ד. הלחמניות הכי קטנות הם באורך 14 ס"מ, גובה 4 ס"מ, רוחב 6 ס"מ. אם כן
נפחם הוא בערך 14X4 250=π/4X6Xסמ"ק בערך, שיש בה שיעור סעודה. לכן מי שאוכל
לחמניה שלמה צריך לברך המוציא (וכן דעתם של הגר"י זילברשטיין, הג"ר משה
שאול קליין, הג"ר שלמה יוסף מחפוד, הגר"מ מאזוז והג"ר יצחק רצאבי- מ"צ).

- פורסם בשאילת שלמה 401


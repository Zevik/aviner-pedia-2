---
title: "פרשת תולדות: אל תטריח אחרים"
type: "מאמר"
---

## פרשת תולדות: אל תטריח אחרים

\[עריכה: יוסף אברמסון\]

"ויזד יעקב נזיד" (כה כח). שואל המדרש הגדול מה זאת אומרת! יעקב אבינו מבשל
לעצמו? וכי אין לו מבשלת בבית? אין לו עבדים מבשלים? גם על עשיו יש קושיה.
מדוע אומר ליעקב "הלעיטני נא מן האדום האדום הזה" (שם, ל). וכי אין אוכל
בבית? ומה פתאום יעקב אבינו המבשל? אלא עונה המדרש הגדול כי הם באו מאוחר
הביתה ולא רצו להטריח. גם יעקב אבינו וגם עשיו עם כל חסרונותיו החמורות
הנוראות הוא היה מכבד את אביו ואמו ולא רצה להטריח.

כלל גדול: אל תטריח אנשים. מה שאתה יכול לעשות לבד אל תטריח אחרים. כמובן
צריך בזה הרבה רגישות. כי לפעמים דווקא האמא נהנית להכין לבנה. גם האשה
והבעל אוהבים להכין אחד לשני. יש גם סיפור בגמרא קידושין בסוג' כיבוד אב
ואם על אמו של אחד החכמים שהיתה מכריחה אותו שהיא תרחץ לו את הרגלים והוא
לא רצה כי זה פוגע בכבודה. אז היא הלכה להתלונן אצל חכמים. אמרו לו כי
כבודו של אדם זהו רצונו.

גם רבינו הרצ"י לא רצה להטריח אחרים למרות שהיה חולה עם הרגל. כל מה שהיה
יכול לעשות לבד עשה לבד. יחד עם זאת לפעמים זה דווקא משמח אחרים שיכולים
לעשות עבורך חסד.

- פורסם בשאילת שלמה 363


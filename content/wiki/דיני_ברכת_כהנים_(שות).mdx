---
title: "דיני ברכת כהנים (שו\"ת)"
type: "שו\"ת"
---

\[מקורות ע"י הרב מרדכי ציון\]

**מקריא כהנים**

ש: האם שליח צבור שמקריא לכהנים, צריך בלחש או בקול רם?

ת: כקול הכהנים. פסקי תשובות קכח אות מ.

\[וכן הגרי"ש אלישיב בשיעוריו על מס' ברכות תקג – רשם מ"צ.\]

**כשהמקריא לכהנים טעה**

ש: אם המקריא לכהנים טעה באמירת מילה ואומר מילה אחרת, האם יש לכהן להמתין
שהמקריא יחזור ויקריא כהוגן או שהכהן יכול לומר מעצמו בלא מקריא?

ת: ימתין.

\[והשיב הגרי"ש אלישיב (בשיעוריו על מס' ברכות עמ' תקה): שיעשה מה שרוצה.
ואם אין ש"צ, מה יש?! – רשם מ"צ.\]

**צילום ברכת כהנים**

ש: האם מותר לצלם ברכת כהנים או שאסור כשם שאסור להסתכל?

ת: בעיקרון מותר להסתכל על הכהנים כיוון שהם מכוסים בטלית, רק נהגו שלא
(שו"ע או"ח קכח מ"ב ס"ק כט), ולא חייבים להוסיף על המנהג, לכן מותר לצלם.

\[וכן כתב לי הגר"א נבנצל שמותר.

והג"ר שמחה ב"צ רבינוביץ, מח"ס פסקי תשובות, כתב לי: "מותר".

והג"ר שמאי קהת הכהן גרוס, בעל שו"ת שבט הקהתי, כתב לי: "אם הידיים מכוסים
אין בעיה ואם הם מגולים ומצלם בלי להסתכל אין בעיה" - רשם מ"צ.\]

**נשיאת כפים ביום צום במנחה גדולה**

ש: האם נושאים כפים ביום צום במנחה גדולה?

ת: רבנו הרב צבי יהודה נהג לישא כפים ביום צום במנחה גדולה (הרב איתן
אייזמן, והוסיף שהגר"א שפירא לא סבר כן). וכן החזון איש, וכך נהגו למעשה
בבית מדרשו בבני ברק (דינים והנהגות או"ח פי"ט. חזו"א או"ח. קהלות יעקב
ברכות כט. מעשה איש ב צח), וכן נוהגים אחריו בעוד מקומות (מועדים וזמנים ד
ה. ז רמח). ויש אומרים שרק נושאים כפים רק במנחה קטנה בתוך חצי שעה לשקיעה
(שו"ת שבט הלוי ח כג. הליכות שלמה פ"י הערה כא. הגר"ע יוסף. הליכות עולם
פרשת תצוה אות יא. אור לציון ב פ שאלה יב. וכן הג"ר שריה דבליצקי. זה
השולחן ב קכט. עיי"ש באריכות. וכן ראיתי בשו"ת כולו מחמדים לרבאבנר זאדה א
א), ויש אומרים רק אחרי פלג המנחה (לוח א"י). עיין פסקי תשובות קכט (אות
א).


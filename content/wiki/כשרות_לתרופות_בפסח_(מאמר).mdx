---
title: "כשרות לתרופות בפסח (מאמר)"
type: "מאמר"
---

**שאלה:** האם כדורים צריכים הכשר לכל השנה ולפסח?

**תשובה:** כלל גדול: כל תרופה שהיא חסרת טעם היא כשרה, בגלל שהיא לא אוכל.
ממילא היא גם כשרה לפסח.

תרופה שיש לה טעם, ניתן להפוך אותה לחסרת טעם. כיצד? עוטפים אותה באיזה
נייר דק. יש גם שרצו להתיר תרופה עם טעם בגלל שהחומר עם הטעם הוא לא מה
שטרף או חמץ. אם בתרופה יש חומרים שהם טרפים או שהם חמץ הם חסרי טעם, אלא
שמוסיפים לזה חומר עם טעם שהוא בעצמו כשר. כך דעת הרב שלמה זלמן אוירבך בס'
הליכות שלמה (ד, ו ובהערות).

יוצא שכמעט כל התרופות הם כשרות וכמעט כל התרופות כשרות לפסח. יש לארגונים
השונים קטלוגים ארוכים עם רשימת תרופות הכשרות לפסח. זה רק נועד כדי לעשות
חסד לאנשים, כי יכלו לכתוב במשפט אחד: "תשעים ותשע אחוז מהתרופות אין להם
טעם והן כשרות". אבל אנשים חוששים, לכן טרחו ועשו להם רשימות מפורשות.


---
title: "ויהי אחרי הבחירות לכנסת ה-22 (מאמר)"
type: "מאמר"
---

\[ריאיון בתקשורת\]

ש: מה שלום הרב הבוקר אחרי הבחירות?

ת: ברוך ד'. אנחנו שמחים שיש לנו מדינה. אנחנו לא תחת הבריטים ולא תחת
התורקים. אשרינו שזכינו.

ש: התוצאות לא נראות טובות עבור הדתיים. כנראה הבחירות אומרות שהדתיים
הגזימו.

ת: העם היושב בציון הוא הקובע והוא הרבה יותר קרוב לתורה ממה שחושבים והרבה
יותר קרוב לארץ ישראל ממה שחושבים. הפוליטיקאים יישרו קו עם רצון העם.

ש: ליברמן יקבע את הממשלה בלי דתיים ובלי חרדים.

ת: הוא לא אנטי דתי אלא מסורתי. העם הוא חלק דתי וחלק לא דתי, ואנחנו
צריכים להסתדר ביחד. זה מה שנקרא הסטטוס קוו, והוא דבר עדין.

ש: מה שאיילת שקד נמנית כראש ימינה, זה היה דבר מבורך?

ת: יש לה הרבה זכויות, אבל משום שהיא לא דתיה, היא לא יכולה לייצג את
הציונות הדתית.

ש: והקמת מפלגת נועם היתה טעות?

ת: לא. היה מעולה. לא אמרו דבר חדש אלא מה שרוב עם ישראל אומר. אלא זה לוקח
זמן עד שמפלגה יכולה לעמוד על רגליה. נקווה בבחירות הבאות.

ש: במציאות, הימין איבד את הרוב?

ת: לא בטוח. אולי הימין ירכיב את הממשלה. בסוף הממשלה מתמרכזת לפי מה שהעם
רוצה.

- פורסם בשאילת שלמה 617


---
title: "ציוצים - 8 (מאמר)"
type: "מאמר"
---

**שאלה:** האם רב שנכנס לפוליטיקה, עדיין יש לקרוא לו רב?

**תשובה:** כן. הוא עדיין תלמיד חכם.

------------------------------------------------------------------------

**שאלה:** אם יש עכשיו חוק שאסור לזמר חרדי להופיע בהפרדה, זה לכאורה סימן
שמדינתנו אינה מושלמת?

**תשובה:** נכון. הגאולה קמעא קמעא.

------------------------------------------------------------------------

**שאלה:** מי רשאי להתפלל בהר הבית, מוסלמים או יהודים?

**תשובה:** לא מוסלמים, כי זה מקום קדוש ליהודים,כשמו הר הבית. לא יהודים,
כי זה מקום קדוש לבית המקדש, כשמו הר הבית.

------------------------------------------------------------------------

**שאלה:** שוב פעוט נשכח ברכב. מה הפתרון?

**תשובה:** גם אם הינך יוצא לחצי דקה, אל תשאיר שם 3 דברים:

1\. מפתחות, כי זה החוק.

2\. תיקך, מפני גנבים.

3\. פעוט!!!

------------------------------------------------------------------------

**שאלה:** האם זה מוסרי לגרש פליטים מפיליפינים ומארצות אחרות?

**תשובה:** הם אינם פליטים, אלא מהגרי עבודה, ואם נקבל כל מי שמחפש רמת
חיים יותר גבוהה, מהר מאוד ייכנסו מיליארד אנשים.

- פורסם בשאילת שלמה 612


---
title: "פרשת בראשית- האדם נברא בצלם אלוקים (מאמר)"
type: "מאמר"
---

הרב קוק מסביר שהתאוריות המדעיות על תורת ההתפתחות אינן סותרות את התורה
(שמונה קבצים ח"א תקצ"ד). אולי לפי זה היו יצורים לפני אדם הראשון! אלא הם
לא היו בצלם אלוקים. במה זה בא לידי ביטוי? באומרו: "ויאמר האדם זאת
הפעם..." (בראשית ב כג) משמע כי לפני כן לא היה כדבר הזה. מה התחדש הפעם?
"עצם מעצמי ובשר מבשרי" נלקחו ממני ונוצר דבר חדש. מהו הדבר החדש? "...לזאת
יקרא אשה כי מאיש לוקחה זאת" (שם). כלומר לא קשר בהמי בין איש ואשה. אלא
קשר קבוע, קשר קדוש, קשר טהור, קשר מהותי פנימי עמוק. זה מה שמאפיין את אדם
הראשון בצלם אלוקים לבין היצורים שקדמו לו.


---
title: "חינוך פנימייתי או אקסטרני?"
type: "מאמר"
---

## חינוך פנימייתי או אקסטרני

## שאלה: מה עדיף לחינוך הילד, ישיבה תיכונית או אולפנא עם פנימיה, או מוסד אקסטרני כך שהילד או הילדה נמצאים יותר בבית?

תשובה: כלל גדול: אין מחנכים בשלשות. יש צורך בתשומת לב ייחודית לכל ילד
כפי מצבו, מה עדיף לו, ואין לדמות ילד לילד, ונער לנער.

יש "ילד בית", אוהב להיות בבית, סופג טובה וברכה מן הבית, נמצא ביחסים
טובים עם הוריו, מתמלא הרגשה טובה ויראת שמים בבית. גם שותף לעבודות הבית,
ויש בזה אף משום כיבוד אב ואם. אז מה טוב שילמד אקסטרני ויהיה הרבה בבית.

אבל אם יש מתח בבית, ומשום סיבה זו או אחרת,הוא סופג יראת שמים מן הבית ומן
הסביבה הביתית פחות מאשר במוסד פנימייתי, אז ילך איפה שמרגיש טוב ואיפה
שמוסיף הכי הרבה יראת שמים.

בנוסף לכך יש גם לקחת בחשבון שרוב ההורים אינם עשירים ושפנימיה עולה כסף
רב. אמנם חינוך הוא מעל הכל, אבל בחיים יש גם אילוצים. ונכון שיש גם אפשרות
להנחות, אבל יש הורים שמתביישים להיות שנוררים ,וגם זה חלק מן החינוך.

- 

נלקח משאילת שלמה 423


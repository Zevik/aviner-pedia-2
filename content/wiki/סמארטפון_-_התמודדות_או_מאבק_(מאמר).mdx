---
title: "סמארטפון - התמודדות או מאבק? (מאמר)"
type: "מאמר"
---

*טוב לי עם סמרטפוני, לא אצא לחופשי*

**ש: זה נכון שלסמרטפון יש נזקים נוראים, פריצות, רכילות, הריסת החברתיות
והמשפחתיות, שטחיות והשתעבדות. יחד עם זה, כמעט לכולם יש, ובמוקדם או
במאוחר, לכולם יהיה, אז אולי כדאי להיות ריאליים, וללמוד להתמודד עם אותם
נזקים?**

ת: כלל גדול אצל אנשים ישרים רודפי אמת: מה שכולם עושים אינו מהווה קנה
מידה מוסרי. פעם בא מבול על כולם, ורק משפחה אחת ניצלה. אברהם אבינו נקרא
אברהם העברי, כי כל העולם מעבר אחד והוא מעבר שני. נושא זה מבואר בספר
מסילת ישרים ביחס למידת הנקיות, בניגוד לאדם שמלמד לעצמו היתר, גם בטענה
שכולם עושים, יתר על כן, ב"באור מספידי הזהירות וההרחקה מהם", הוא מדריך
להתרחק מחברה רעה שמקלקלת את האדם. כך הוא כותב: "כי אם יאמר לך אדם: לעולם
תהא דעתו של אדם מעורבת עם הבריות (כתובות יז), אף אתה אמור לו: במה דברים
אמורים, בבני אדם שעושים מעשי אדם, אך לא בבני אדם שעושים מעשי בהמה" (פרק
ה). וכי אין זה מעשה בהמה להביט על סרטי פריצות המבזים באופן מחפיר את כבוד
האשה?!

אך כדי להבין זאת, אין צורך ברבנו הרמח"ל, די לנו בפילוסוף היווני אפלטון
שדעת הקהל Doxa Vulgus חסרה ערך, בהיותו מתנדנדת לכל עבר, רגשנית, ושטחית
באופן שהיא מנווטתת על ידי מניפולציות דמגוגיות של סופיסטים.

מה שכולם עושים, אינו מייצג את האמת והיושר, אלא מופעל על ידי אמצעי
התקשורת, מעצבי דעת קהל, מומחים ביחסי אנוש, לוביים, וטכניקות פרסומאיות
רבות, כולל קריקטורות ועלבונות. על פי זה, נתישר, אנו תלמידי משה רבנו?!

וכבר אמרו שדעת הקהל היא השקר הגדול ביותר עלי אדמות, היא ראי עקום, לעיתים
מגדילה, לעיתים מקטינה, אך תמיד מעוותת. והיא תתן הכשר לשחיתות, להבל,
לכסל, לרשע ולתוהו?!

לכן אדרבה, אם לדאבוננו, הרבה נוהגים בדרך רעה, עוד יותר גדלה החובה להילחם
נגד ולמחות. אם יש חברה מקולקלת, וגם אנשי הרוח מרכינים לאור הסכמה, אז הכל
אבוד.

אך אם הם מוחים, סוף האמת להורות דרכה, ולאור לשוב להאיר.

- 

דף תקלג

.


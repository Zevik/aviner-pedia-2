---
title: "עת אהבה ורוך לילד (מאמר)"
type: "מאמר"
---

## עת לאהוב

צריך להקדיש זמן מיוחד לאהבה. מתי? למשל לפני השינה! זה הזמן לאהבה. צריך
לדבר אל התינוק, ללטפו ולשוחח אתו. וכן עם ילד גדול יותר. זה זמן רגוע
ושקט, ויש להקדישו לאהבה. ילד אינו יכול ללכת לישון באווירה בה כועסים
עליו: "לך לישון! מאוחר! תשע וחצי! כבר שעתיים אני מזכירה לך ללכת לישון!"

קורה רבות שהוא מסתובב כל הזמן בין הרגליים עד שצועקים עליו, ואז הוא הולך
לישון נזוף. זה רע מאוד. אם הוא הולך לישון נזוף – הוא נזוף בכל חלומותיו,
בכל שנתוֹ. מותר לעיתים לנזוף ולגעור שילך למיטה, אבל אחר שנכנס למיטתו צריך
להתיישב לצידו, לחבקו, לנשקו ולאהבו, שאם לא כן – לא יוכל להירדם.

הוא הדין בבוקר, אי-אפשר שיילך לגן או לבית-הספר כשהוא נזוף: "מה זה? אתה
עוד לא מוכן? צא כבר! אתה מאחר!" אי-אפשר לצאת כך לבית-הספר. גם בלי זה,
מחכה לו יום קשה...


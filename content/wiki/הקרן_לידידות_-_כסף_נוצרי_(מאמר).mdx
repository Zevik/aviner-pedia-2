---
title: "הקרן לידידות - כסף נוצרי (מאמר)"
type: "מאמר"
---

## לא לכסף נוצרי

\[ראיון עתונאי\]

שאלה: האם יש היתר הלכתי להשתמש בכספי הקרן לידידות?

תשובה: ודאי אסור כלל וכלל להשתמש בכספי הקרן.

שאלה: אבל הקרן טוענת שאינה מתערבת בתכנים שמועברים?

תשובה: מדובר בכסף נוצרי שהוא בעצם כסף של עבודה זרה, והרי יש איסור ליהנות
מעבודה זרה.

מלבד עניין העבודה הזרה, קיימות שתי בעיות נוספות חמורות. אחת - היא בתופעה
מדאיגה שהולכת וצוברת תאוצה יש מגמה כוללת בנצרות להתחבב עלינו על ידי
כספים ובכך להחליש את ההתנגדות הטבעית שלנו לנצרות ולפלס אלינו את הדרך.
בעיה השנייה היא הבעיה ההלכתית החמורה לקבל כסף מגויים. ההלכה מתירה זאת רק
במצב של פיקוח נפש. איזה מצב של פיקוח נפש יש פה? אנחנו מדינה עשירה,
מוצלחת ומפותחת, ולא צריכים לקבץ נדבות מגויים. זה ביזיון שאנו מקבצים
נדבות מגויים.

יש לדעת שהיחס של הקרן לידידות כלפי מדינת ישראל אינו כפי שאנו חושבים.
הקרן מפיצה בארה"ב מידע שגוי בכדי להציג אותנו כמדינת עולם שלישית שתושביה
מסכנים הזקוקים לתרומות. אנו לא קבצנים ולא מסכנים. התורם הגדול ביותר של
מדינת ישראל הוא מדינת ישראל עצמה. החיזור והשנור הכפייתי אחרי כספי הגויים
גובל במחלת נפש.

- פורסם בשאילת שלמה 344


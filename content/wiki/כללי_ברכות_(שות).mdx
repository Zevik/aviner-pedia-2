---
title: "כללי ברכות (שו\"ת)"
type: "שו\"ת"
---

\[מקורות ע"י הרב מרדכי ציון\]

**לחמניה מזונות**

ש: איך עושים לחמניה מזונות?

ת: בלי מים, אלא רק שמן ומי פירות, או רובם. או עם מים, אבל עם מתיקות
מורגשת לא מקובלת, אז מזונות לספרדים והמוציא לאשכנזים (ע' באר היטב קסח
י).

ש: ואם אוכלים הרבה? כמה זה קביעות סעודה?

ת: ארבעה ביצים 200 סמ"ק, 8 קופסאות גפרורים, זה כמו לחם – נטילה, המוציא,
ברכת המזון. ואם זה 150 סמ"ק – זה ספק (ע' שם ס' ו).

**כזית לפתור מאכלים**

ש: כמה לחם יש לאכול כדי לפתור מברכה שאר מאכלים בארוחה?

ת: כזית, 29 סמ"ק, ויש מתירים גם במעט. פס"ת קעז אות א. שתיה בטיול

ש: בטיול ששותים הרבה, האם יש לברך כל פעם?

ת: אם יש היסח דעת, יש לברך כל פעם (שו"ת שאילת שלמה א עא).

**עבודה בטעימות**

ש: מותר לעבוד בטעימות בחנויות, כי אולי הטועם לא יברך?

ת: מותר, כי בלפני עור, תולים, ואולי יברך. משנה שביעית ה ו. וגם יש שיטה
שאין מברכים על טעימה אם זה מעט. שו"ע או"ח רי ב. ולצרף שיטת הש"ך שאין
לפני עור במומר לזה. שו"ע יו"ד קנא ו.

**חלה מתוקה**

ש: מה ההגדרה של חלה מתוקה שמברכים עליה מזונות?

ת: לספרדים, מעט מתיקות מורגשת, לאשכנזים עוגה ממש. שו"ע או"ח קסח ז. אבל
אם הבצק נעשה בלי מים, אלא עם נוזל אחר כגון חלב או מיץ פירות, או אם הם
הרוב, אז גם אם אין המתיקות מורגשת, להרבה פוסקים זה מזונות לכל הדעות.
עיין פס"ת.

**לעיסת מסטיק ושינוי מקום**

ש: האם מי שלועס מסטיק ומשנה מקום צריך לברך מחדש?

ת: לא, משום שיש כלל שאם התנה מראש על שינוי מקום לא צריך לברך עוד פעם,
ומי שלועס מסטיק ממילא מתנה מראש (שו"ת אגרות משה או"ח ב, נז).


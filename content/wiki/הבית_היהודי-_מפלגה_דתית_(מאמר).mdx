---
title: "\"הבית היהודי\"- מפלגה דתית? (מאמר)"
type: "מאמר"
---

ש: רב חשוב בציונות הדתית פרש מנשיאות מפלגת הבית היהודי עקב העסקת יועצת
תקשורת בעלת נטיות אחרות שחיה עם אשה. קודם כל, האם גם לרב יש קשר למפלגה?

ת: לא. ידידים שלי.

ש: לענין, האם צדק אותו רב שפרש? למה לפסול אדם?! חביב כל אדם שנברא בצלם?

ת: הכל תלוי איך מגדירים את המפלגה הזאת?

ש: הבית היהודי. של כל יהודי.

ת: אם כך ההגדרה, אז יש מקום לכל יהודי. אבל יכול להיות שמגדירים אחרת.

ש: איך לדעתך יש להגדיר?

ת: כל המפלגות חשובות. בבית היהודי יש התלבטות כבר זמן רב: מפלגה דתית או
לא. הם פוסחים על שתי הסעיפים.

ש: נשאל ישירות. אם הרב היה חבר הנשיאות, האם היה פורש?

ת: שוב תלוי בהגדרה. האם זו מפלגה דתית או לא.

ש: זו לא מפלגה דתית. זו מפלגה לכל יהודי.

ת: אז אין שאלה.

ש: ואם זו מפלגה דתית?

ת: למשל, אצל הדתיים לא אוכלים בשר וחלב. אם אדם אוכל בשר בחלב, אינינו
מתערבים בחייו. אבל אם מזמינים אותי לארוחה שמגדירים אותה כדתית, ויש בשר
בחלב, אז אומר: רימיתם אותי, סליחה. איני יכול לאכול איתכם.

ש: לפי השקפת הרב, ראוי שהבית היהודי יהיה מפלגה דתית וראוי שיניף את הדגל
הזה?

ת: אכן זו שאלה כבדה, כי בעבר מפלגה זו הייתה דתית, כשמה: מפלגה דתית
לאומית. אם זו מפלגה דתית, אי אפשר לעשות שם דברים נגד הדת.

ש: אבל מה בכך שמעסיקים אשה כזאת? חביב אדם שנברא בצלם. כל אדם. איך אפשר
להתווכח עם זה?

ת: אם כך, אנו מסכימים. השאלה אינה אם זו מפלגה של בני אדם. ברור שזו מפלגה
של בני אדם! זו אפילו מפלגה של יהודים! השאלה אם אתה מגדיר זאת כמפלגה
דתית.

ש: תודה רבה.


---
title: "פרשת בלק: כיצד היתה לבלעם נבואה"
type: "מאמר"
---

## פרשת בלק: כיצד לבלעם נבואה

יש לתמוה על בלעם, מדוע זכה לנבואה. הרי לנבואה יש הרבה תנאים מוסריים. יש
גם להבין כיצד חכמים עוד השווהו למשה רבינו כדברי המדרש "ולא קם נביא עוד
בישראל כמשה – בישראל לא קם אבל באומות העולם קם" (במדבר רבה, יד). אלא יש
סוגים שונים של נבואה. כבר הרמב"ם בשמונה פרקים אומר שיש מדריגות בנבואה
(פרק ז). הנבואה זה דבר ד' אבל יש מחיצות החוצצות בין האדם לדבר ד'.
המחיצות זה המידות שאינן מתוקנות לגמרי. בודאי יש לנביא מידות מתוקנות, אבל
לא באלף אחוז כי הוא בסך הכל בן אדם. ככל והמחיצות דקות יותר דבר ד' בהיר
יותר. הגמרא אומרת (יבמות מט ב) כי הנביאים ראו דרך אספקלריא שאינה מאירה,
כלומר זכוכית לא שקופה לגמרי. משה רבינו, אספקלריה המאירה. לעומתם בלעם ראה
באספקלריא מלוכלכת. כלומר הוא ראה דברים אבל דברים מלוכלכים. כלומר הוא לא
נביא אלא קוסם שזה דבר אחר לגמרי.

סיכום לעניינו: מידות טובות. בכלל מדוע כתב הרמב"ם בשמונה פרקים כי הנביאים
צריכים מדות טובות. מה זה נוגע לנו? וכי אנחנו נביאים? נכון, אנו לא
נביאים. אבל זה המשותף בינינו לנביאים. כלומר אפילו נביא צריך מידות טובות
ק"ו אנחנו. זה הדדי.

יה"ר שנזכה להרבות במידות טובות אצלנו בישיבה, במשפחה, בין איש לאשתו ואצל
ילדינו.

- פורסם בשאילת שלמה 395


---
title: "עדיף להתפלל בישיבה בראש השנה (מאמר)"
type: "מאמר"
---

האם בראש השנה וימים נוראים להתפלל בישיבה או במקומות אחרים?

תשובה: כמו לפני שנה. ברכות ח: "אוהב ה' שערי ציון וכל משכנות יעקב".
משכנות יעקב זה מקום קדוש אך שערי ציון זה עוד יותר קדוש. ומה זה שערי
ציון? שערים המצויינים בהלכה. מכאן שאדם צריך להתפלל במקום הלימוד. אבל גם
בבית הכנסת לומדים? לומדים, אבל בישיבה ממש לומדים. שערים המצויינים בהלכה-
מקשים, מתרצים, פורכים וכן הלאה. אביי כשהוא שמע את זה מייד שינה. כי הוא
היה לומד בבית והתפלל בבית הכנסת ומאז הוא התפלל איפה שלמד. וגם רב אסי
שהיו להם בטבריה 13 בתי כנסת אבל היו מתפללים בעמוד של ההיכל. ונפסק בשו"ע
וברמה שעדיף להתפלל ביחידות איפה שלומדים מאשר במניין במקום אחר. אמנם אנו
לא במדרגה כזאת להתפלל ביחידות, וכתוב בספרים שעדיף להתפלל תמיד במניין. כי
תפילה בציבור יש לה ערך, תפילת יחיד שלנו- אנחנו כן מכוונים ולא מכוונים.
מכאן שצריך להתפלל תמיד עם הישיבה. וזה לא משנה איפה הישיבה מתפללת במניין
הזה או במניין הזה. הדין הוא לא במקום אלא במניין, שהמניין יהיה של הישיבה.
לכאורה להתפלל בכותל זה יותר גדול? לא נכון, להתפלל בישיבה זה יותר גדול.
אמר הרב קנייבסקי שעדיף להתפלל בישיבה מאשר בבית כנסת או בבית מדרש.

יוצא מכל המקורות האלו, ישיבה זה מעל לכל המעלות. כי ישיבה זה הבית של
האדם. "בי רבנן". זה הבית. שבו הוא לומד, אוכל ויישן. ואם הוא אברך? בסדר,
אז יש לו 2 בתים. זה נ"מ לעניין הדלקת נרות חנוכה. ר' אברום אמר שהישיבה
היא הבית והרב אליהו אמר שהבית הוא הבית משום שאם הוא חולה נוסע לבית.

מה עדיף- להתפלל לספרדי בישיבה אשכנזית או במניין אחר וההיפך? כלומר הוא
יתפלל בנוסח שלו אך במניין אחר. זה עדיף. העיקר הוא בישיבה.

י"א התפילה ארוכה? זה קושיא מעניינת. אמר בעל התניא שהוא יבדוק שמי שיתפלל
פחות משעה וחצי תפילת שחרית של חול הוא לא יכנס אצלי. זה מופיע באגרות.


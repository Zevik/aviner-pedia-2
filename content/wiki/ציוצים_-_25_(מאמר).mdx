---
title: "ציוצים - 25 (מאמר)"
type: "ציוצים (מאמרים)"
---

האם איראן באמת מהווה עבורנו איום, ומה הפתרון? - כן, היא כרגע האיום הראשי
עבורנו בעולם, והפתרון הוא בעיקר כלכלי ופוליטי, בעזרת מדינות אחרות, וזה
מה שאנו עושים.

------------------------------------------------------------------------

נהג עם סלולרי: אם אני רואה נהג שמדבר עם סלולרי, האם לדווח למשטרה? -
ודאי. לא תעמוד על דם רעך. אני מכיר אנשים שנהרגו בגלל זה.

------------------------------------------------------------------------

הנשיא טרמפ: האם הנשיא טרמפ באמת בעד מדינת ישראל, או הכל אינטרסים? -
אינטרסים, אבל אין זה משנה, העיקר שהוא לצדנו, ואכן עלינו לעמול בקשרי חוץ
כדי שמצב זה יימשך בעזרת ד'.

------------------------------------------------------------------------

שמחה: איך אפשר לחזק את מידת השמחה? - לחשוב על כל הטוב שיש לך.

------------------------------------------------------------------------

פרנסת ילדים: האם הורים חייבים לפרנס בת נשואה שנקלעה למצב כלכלי קשה? - הם
חייבים לפרנס את כל עם ישראל, כפי יכולתם, ועניי עירך קודמים, ועניי משפחתך
קודמים, וילדיך קודמים.

------------------------------------------------------------------------

מצוי עצמי: אם, אחרי מאמצים רבים, אדם מרגיש שאינו ממצה את עצמו, מה
יעשה? - ילמד הרבה מסילת ישרים ושאר ספרי מוסר, שידריכוהו כיצד להגיע
לנשמתו האלהית.

- פורסם בשאילת שלמה 629

\[קטגוריה: מאמר\]\]


---
title: "ענישת ילדים (מאמר)"
type: "מאמר"
---

**שאלה:** האם מותר להעניש ילד בן 6, שלא ילמד עם אבא?

**תשובה:** א"א לחנך ילדים בדרך של ענישה מוגזמת. הם אינם מבינים מה אנו
רוצים מהם. ע"פ רוב, ילד עושה שטויות כיון שהוא לא יודע להתגבר על רגשות,
ולא בגלל שהוא רע. אם מענישים אותו, הוא לא מבין מה רוצים ממנו, והוא מאבד
את האמון בהורים. בוודאי שצריך לחנך, אולם עלינו להיזהר מאד בדרכי הענישה.

יש להרבות בחיובי, ולמעט בשלילי. כשאדם מעוניין לקנות פרה, יש שתי שיטות
להזיז אותה: או לדקור עם דורבן מאחור, או לקרוא לה. וכן בחינוך ילדים: ניתן
לדחוף אותו קדימה ע"י ענישה או למשוך אותו קדימה בעבותות אהבה. זו הדרך
באופן כללי. לגבי שאלתך, לימוד תורה הינו מצווה, ויש להרבות בלימוד תורה
ככל האפשר. אדרבה, אם הילד עשה דבר לא טוב, כדי לתקנו צריך להוסיף בו תורה.


---
title: "שו\"ת בילוי בבין המצרים (מאמר)"
type: "מאמר"
---

ש: מותר לטייל בבין המצרים?

ת: כן. אין מקור לאסור. ולאנשים רבים זה הזמן היחיד האפשרי. אבל רק עד אב,
כי באב אין מרבים בשמחה.

ש: מותר לצאת לנופש ולבית מלון?

ת: כן. כנ"ל.

ש: מה דין שחיה בים ובריכה? יש הבדל אם כבר היה לפני י"ז בתמוז?

ת: מותר. כמובן אם זה נפרד. וגם אם לא היה לפני בין המצרים. אבל רק עד אב,
כי באב יש צמצום היתר רחיצה.

ש: אפשר לנטוע עצים לנוי?

ת: לא בחודש אב, אם זה מותרות. וכן כל מיני צמחים ועציצים. כמובן, לצורך
פרנסה, מותר.

ש: וכדי לחזק את התישבות בארץ ישראל?

ת: מותר גם בחודש אב אם נצרך.

ש: אירוסין מותרים?

ת: כן. בסעודה ושירים אך לא ריקודים ומוזיקה. מראש חודש אב, להימנע, ואם
הכרחי, אז בלי סעודה.

ש: נגינה מותרת?

ת: לא. ולא שמיעת מוזיקה מכל סוג. אך מוזיקה ווקאלית אפשר להקל.

ש: ריקודים?

ת: אסורים.

ש: שירה בלי מוזיקה מותרת?

ת: כן. אפשר להתיר.

ש: מותר ללכת לסטנדאפ?

ת: אסור כל השנה משום מושב ליצים. מותר לספר בדיחות, בתנאי שהן כשרות
ובתנאי שלא מגזימים בכמות.

יהי רצון שיבנה בית המקדש במהרה בימינו

- פורסם בשאילת שלמה 554


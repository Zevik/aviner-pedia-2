---
title: "למה צריך ניסיונות בעולם הזה (מאמרים)"
type: "מאמר"
---

למה הקב"ה מעמיד אותנו בניסיונות ולא נותן לנו ישר את העולם הבא?

זה סתירה במילים. העולם הבא זה אחיזה ברוחני, אחיזה בנצח, ואחיזה בנצח זה
ע"י שאדם מתגבר על החומרי, כלומר ניסיונות. אחיזה בנצח בלי ניסיונות
ומאבקים ומלחמות זה מלאכים, קידוש ה' של מלאכים. אבל האדם זה אחיזה בנצח
אע"פ שיש לו אפשרות להיאחז בחומרי. ולכן זה קידוש ה' יותר גדול. זה נשמה
יותר גדולה. אמנם זה מחלוקת מי יותר גבוהה- נשמת בני אדם או נשמת מלאכים.
הרמב"ם אומר מלאכים, אבל בגמ' כתוב צדיקים. כי כתוב שאברהם אבינו נותן
שיעור והקב"ה נותן שיעור למלאכים, והמלאכים שואלים אח"כ את הצדיקים מה
הקב"ה אמר. כלומר אלו יותר גדולים. כמובן כמו בכל המחלוקות האלו- אלו ואלו
דבקי אלוקים חיים.

כמבואר ביומא נב- ".. 5 פסוקים אין להם הכרע" כלומר, מסביר השל"ה אלו 5
מחלוקות העומדות ברומו של עולם אין להם הכרע, וזה וזה נכון ואחד מהם זה
המלאכים ובני אדם. בפועל נשמות המלאכים יותר עליונות וקדושות, לגמרי
קדושות. ונשמות בני אדם בכוח יכולות לטפס יותר גבוהה וזה בזכות שהאדם מתגבר
על היצה"ר הוא נחלץ מהחומרי. הוא שולט על החומרי, משעבד את החומרי לעבודת
ה'. לכן, זה מדריגה יותר גבוהה של העוה"ה לאדם.

הרמח"ל בדרך ה' מביא את הירושלמי..מי שאוכל משלו מתבייש.. כי הוא קיבל
חינם" כי מי שאוכל חינם זה לא ממש שלו.

ובספר מגיד מישרים: נהמא דכיסופא- לחם הבושה.

וכן "שונא מתנות יחייה" מה שהאדם קיבל במתנה זה לא שלו. אז אולי המלאכים הם
כן בעוה"ב אך זה לא שלהם אלא של הקב"ה. אם נזכה בעוה"ב, אנחנו רק נזכה, אך
הוא לא יהיה שלנו. וזו גם השאלה "כל ישראל יש להם חלק לעוה"ב" לכולם? אלא
שאלו שאינם זכאים לו- מקבלים חלק ממנו בזכות מה שהם קשורים לכלל ישראל.

יש 2 ספרים אשר דנים בשאלה הזאת, וכן יש עוד תירוץ- יש להם לא כרגע, אך
אחרי זיכוכים וטיהורים יש להם, אבל הזיכוכים שם הם יותר קשים מהזיכוכים פה,
אז מי שיש לו יסורים וניסיונות פה הוא יוצא בזול. איפה זה כתוב? בספר השגחה
פרטית של הרב ראטה. שאם יש לך יסורים פה תגיד תודה להקב"ה. הוא כתב את הספר
הזה באמצע השואה. כלןמר, הוא לא מתכוין ליסורים שאדם רעב קצת או כואבת לו
הכתף, אלא על הייסורים של השואה שהם בזול לעומת הייסורים שם. וכך כתב
הרמב"ן ששעה אחת של ייסורים שם זה כמו 70 שנות גלות.

אם כן יוצא שהייסורים והקשיים זה חסד של הקב"ה כדי שיהיה שלי. כי מה שאני
יקבל במתנה זה לא שלי.

ספר הזוהר שואל מובא ברמק פרדס רימונים למה משלמים חצי שקל? שישלמו שקל
שלם! תשובה כי אדם הוא חצי בנאדם, חצי שירשת וחצי שהוא קנה בעמלו. מה זה
ירשת? חינוך ההורים והמחנכים והדורות. מחצית ישותך כלל ישראל קיבלת במתנה.
וחצי בעמלך. אז על החצי שקיבלת במתנה אתה צריך לשלם חצי שקל, חצי משקל
האישיות לבית המקדש. על החצי שלך אתה לא צריך לשלם. כמובן הבחירה החופשית
גם היא על ייסוד הסגולה, ומה שקניתי זה שלי.רבא יכל לעזור לרבינא, אלא שאם
היה עוזר לו אז היה מקבל מן המוכן וזה לא היה שלו.

למה לא כל העולם כולו הוא קני? אמרנו מקודם שגם החלק של הירית (ירושה) הוא
חלק מהקני (נקנה). זה מה שמובא באגרת תקנה על הסגולה והבחירה. אדם לעמל
יולד, אל העמל יולד זה על ייסוד המתנה. כי אתה האדם אתה בכוח מן העליונים
ובפועל מן התחתונים ולכן יש עמל. ומה שאתה בכוח מן העליונים- זה מתנה. מה
שאנו אומרים שזה בכוח- כלומר זה בפנים. הבפועל הוא בכוח שאני מוציא אותו
מהכוח אל הבפועל ע"י העמל. ולכן העולם חסד יבנה. וכמה שהאדם יהיה קני וקני
וקני עדיין הרוב נשאר מתנה מהקב"ה. אלא מה שאפשר קונים ומשלמים.

בהקדמה השניה של הצות הוא מדבר על הייסוד הזה- של שונא מתנות יחייה, שמה
שאדם קונה זה שייך לו.


---
title: "הרב קוק- חסיד או מתנגד (מאמר)"
type: "מאמר"
---

לכבוד הרב קוק.

יש אנשים שואלים האם הרב קוק היה חסיד או מתנגד?

תשובה: הרב קוק לא יה לא זה ולא זה. הוא אמר שאפשר לאחד את כל השיטות. הוא
אמר את זה בהרבה מקומות. בין השאר בהקדמת ספר אדר היקר במאמר מעט צורי.

מה זה לאחד? לאחד זה אומר שהם לא אותו הדבר, ובונים בניין בו יש לכל שיטה
מקום. וכך היא הגמ' אשר מאחדת בין המשניות. והראשונים מאחדים בין הגמרות
והאחרונים בין הראשונים.

ועיין עו"ר א' עמ' של "תלמידי חכמים מרבים שלום בעולם" ת"ח בונים בית. בבית
בנויי בהרמוניה עם המון מערכות שונות. ואותו הדבר צריך לאחד בענייני אמונה,
מוסר, מחשבה ודעות. כמו שהמערכה הזאת נעשתה בגמרא, לא באותה הדרך והשיטה אך
זו המלאכה. ולכן יש מקום לכל השיטות.

הוא כותב באגרת אחת "יפה לנו שיחתם של תלמידי הבעש"ט עם שיחתם של תלמידי
הגר"א" צריך את 2 הזרמים יחד!

וכן במאמר במאמרי הראיה: אתה זקוק לשניהם דווקא עכשיו. שעכשיו זה תחיית
האומה, וכדי שהאומה תקום לתחייה צריך לשתף את כל השיטות והזרמים, שכן אתה
זקוק לכל הכוחות שאומה זה אומה שלמה. כולל את כולם. ולכן הרב מסביר שצריך
לבנות את הבניין התורי של הגאון מווילנא והבניין הנפשי של הבעש"ט. אבל אחרי
שאמרנו את זה- שצריך את הכל, ישנה שאלה יותר קשה. ב"הכל" הזה מהו העיקר
ומהו הטפל? כמו שבבית ישנם דברים חשובים יותר וחשובים פחות. ומהו היסוד
העיקרי בתחיית האומה הישראלית?

תשובה: ספר אורות בישראל ותחייתו: התורה זה היסוד. ועל גבי התורה מצטרפים
עוד דברים. הכוח העיקרי הוא התורה. צריך לברוח מ2 הקיצוניות. לחשוב כאילו
בניין התורה ובניין הרצון באדם וכו' וכו' הם אותו הדבר- זה לא נכון. צריך
את כל כוחות הנפש של האדם- הרצון, הדמיון והרגש. הכוח המרכזי הוא כוח
התורה, והוא צריך להאיר את הכוחות האחרים. להדריכם ולהאירם.

ולכן הגאון מווילנא הוא כוח התורה בדורות האחרונים ומבחינה מסויימת יש לו
כוח כמו של אחד הראשונים. וכן הבעש"ט. לא מספיק לקרוא פיסקה יפה שצריך גם
זה וגם זה... אז מה יותר חשוב? וודאי שישנם מדרגות.

יש את עקרון ההשוויה- לראות את היסוד המשותף לכולם. אך ברור שישנם גם
מדרגות בין הדברים. וצריך שמירה על העקרון הזה של המדרגות.

האור האלוקי מופיע בעולםבהכל אך בוודאי שישנם מדרגות של התגלות האור.
\[..\]

יש 2 קיצוניות: אחת זה לעשות שלילה- פה יש אור ה' ופה אין. וקיצוניות הפוכה
זה לחשוב שזה אותו הדבר. וזה לא נכון. יש מדרגות בהוויה. כל עבודת ה' שלנו
מלאה במדרגות.

ולכן השאלה שלנו אינה שאלה. הרב קוק היה תורה ותורה כוללת הכל. "משפטי ה'
אמת צדקו יחדיו". "תורת ה' תמימה משיבת נפש".

התורה זה הכוח הראשי לבנות את האומה ולבנות את כל שיבת ציון, בניין הארץ
וכל שיבת ציון כולה. ולכן לא להתבלבל במאמרים בהם הוא אומר זה חשוב וזה
חשוב ויש מאמרים שאומר שזה יותר מזה. ואין סתירה. תלוי מה הנושא- האם הנושא
הוא יסוד ההכללה או יסוד ההבדלה.

וזה מה שהרב מסביר באורות. ולמה דווקא באורות? כי זה קשור לתחיית האומה. שם
הוא מרחיב על זה כי זה בניית היסודות של האומה. אפשר להרחיב על הנושא הזה
במקומות אחרים אך צריך לדעת מהו העמוד המרכזי שהכל עומד עליו.


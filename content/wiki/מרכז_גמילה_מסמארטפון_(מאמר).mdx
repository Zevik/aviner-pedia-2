---
title: "מרכז גמילה מסמארטפון (מאמר)"
type: "מאמר"
---

אם החלטת להרעיל את ילדיך עם סוכריות ושאר מזון מזיק, אינינו יכולים לשפוט
אותך. אנו מבינים שיש בחינוך ילדים שיקולים מורכבים, שאי אפשר לנצח בכל
החזיתות, ולפעמים יש צורך בויתורים. אך אין שום הצדקה מוסרית שתרעיל באוכל
זבל, ג'אנק פוד, את הילדים של הזולת: סוכריות, שוקולדים, משקאות ממותקים,
עוגיות, חטיפים, וכולי.

כמחצית הילדים במדינה סובלים מהשמנת יתר. הבעיה ביסודה אינה אסטטית אלא
בריאותית: סכרת, מחלת לב, סרטנים מסויימים, דכאון ועוד.

הורים שנלחמים במסירות כדי שילדיהם יאכלו מזון בריא, מרימים ידיים בייאוש,
בגלל כל מה שגורמי חוץ מפטמים אותם, ומתלבטים אם לשמור על בריאותם על חשבון
ניתוק חברתי.

הסבא והסבתא טוענים: זה רק פעם בשלוש שבועות! נכון ,אבל בבית כנסת זה
פעמיים כל שבת, בגן זה בכל יום הולדת, וברית מילה ובר מצוה ויום הולדת
במשפחה, ושכנה טובה, וכן בכל הזדמנות .ה-OECD פירסם שמדינת ישראל היא
הראשונה בעולם באכילת סוכר. אוי לנו!

אכן, אנא חדל מג'אנק פוד. אנו גם מבינים שהורים הטרודים במלאכתם מוצאים
ישועה במזון מהיר Fast Food, אבל כאן יש בשורה טובה: יש מזון שהוא גם מהיר
וגם בריא.

וכבר כתב רבנו הגדול הרמב"ם על ארגע כללים של רפואה מונעת: מזון בריא, לא
לאכול יותר מדי, פעילות מעיים תקינה ופעילות גופנית (הלכות דעות פרק ד).
הרבה דברים שכתב שם הרמב"ם הם רפואה ישנה שאין לה שום ערך מדעי, והוא לא
קיבל אותה מסיני אלא מהרופא המפורסם גלינוס. אך מה שהוא כתב ברפואה מונעת,
הוא אמת ויציב עד עצם היום הזה.

ומהו מזון בריא: סלטים ופירות למשל.

ומהו מזון לא בריא: סוכר, שומן, מלח. כמובן, כמו בכל דבר, קצת אינו מזיק.
אבל הרגלי המזון של רוב האנשים מפריזים בכמות.

ג'אנק פוד הוא מזון עם כמות עצומה של קלוריות מסוכר או משומן, עם מעט
חלבונים, ויטמינים ומינרלים. זה כולל מאכלים רבים שנראים תמימים, ואכן הכל
תלוי במרכיבים, לפעמים הם בריאים, אך לצערנו לפעמים לא, הלא המה: חומוס,
פלאפל, פיתה דרוזית, שווארמה, פיצה, שניצל, המבורגר נקניקיה או נקניק,
בורקס, צ'יפס, קטשאפ.

כיון שפעמים רבות, יש לצריכת ז'אנק פוד מאפיינים של התמכרות, אי אפשר לרוב
האנשים לחדול מיד בבת אחת, אפשר בהדרגה לשנות את הרגלי האכילה, ואז לאט לאט
גם מרגישים שפירות וירקות הם מאוד טעימים ואפילו מים.

נחזור לעניננו. יש להרגיל את הילדים כמה שיותר מוקדם למזון בריא, מה שמעצב
אצלם את חוש הטעם. כמובן, לא בכפיה אכזרית, אלא לעורר חשק ורצון טוב, כבשאר
עניני חינוך שקשה להם לקבל. הכל במתינות, בהדרגה, באהבה. אין זו מלאכה קלה
אך היא אפשרית.

אבל מה שבטוח הוא, שאין לך זכות מוסרית להרעיל ילדיהם של הזולת. זכור,
הסוכר הוא הממית מספר אחד בעולם, האויב הראשי של המין האנושי.

היו בריאים.

- פורסם בשאילת שלמה 622


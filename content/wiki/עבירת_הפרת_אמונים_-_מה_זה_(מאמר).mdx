---
title: "עבירת הפרת אמונים - מה זה? (מאמר)"
type: "מוסריות מדינית (מאמרים)"
---

ש: בזמן האחרון, אנו שומעים השכם והערב באמצעי התקשורת, על העבירה של "הפרת
אמונים" של ראש ממשלתנו. מה זה בדיוק?

ת: אכן, אין לזה הגדרה מדוייקת. יש עמימות גדולה במושג זה.

ש: למה? ברור שאסור להפר אמונים?!

ת: בודאי. אדם צריך להיות ישר. מילה זו מילה. יש בהלכה מושג של מחוסרי
אמונה, כלומר אנשים שמבטיחים דבר ולא עומדים בהתחייבות. זה אמור באיש פרטי.
קל וחומר במי שיש לו תפקיד ציבורי, שחמור מאוד אם הוא מועל באימון הציבור.
בתפילת שבת, אנו מברכים את העוסקים בצרכי ציבור באמונה, כלומר בנאמנות.

ש: אלו דברים מאוד הגיוניים. אז למה התחילו לדבר על זה רק עתה?

ת: זה חוק ישן בארצנו כבר עשרות שנים וכן בעולם כולו. כלומר אסור לעובד
ציבור להשתמש במעמדו לטובתו, או לטובת משפחתו וחבריו. עליו לדווח על כל
מתנה, כל טובת הנאה, כל אינטרס, כל ניגוד ענינים.

הקיצור, עליו לפעול למען הציבור ולא למען עצמו.

ש: אם כן, זה חוק שמיועד להגן על הציבור?

ת: גם. וגם בגלל שעובד ציבור צריך להיות נקי. וגם בגלל שכוחו שמנהיג ציבור
בנוי על האימון שנותנים בו. אם המנהיגים יתחילו להיות לא ישרים, הציבור לא
יתן אימון בהנהגתם והכל יתפורר.

ש: אז למה דווקא ביחס לראש הממשלה שלנו מדברים על זה?

ת: לאו דווקא. היו פרשיות רבות. נכון שעליו מדברים יותר, אך זה כבר ענינים
של תקשורת ופוליטיקה.

ש: אבל לגופו של ענין, זו עבירה?

ת: ודאי זו עבירה חמורה מאוד שמצריכה ענישה.

ש: אז למה יש עמימות?

ת: יש עמימות משולשת. העבירה מורכבת משלושה חלקים: עובדות, הוכחת העובדות,
קביעת ענישה על העובדות. א. מה בדיוק טוענים שקרה. ב. האם יש הוכחות שזה
באמת קרה. ג. ואם זה קרה, מה העונש על זה בחוק. בחוק אין דברים כל כך
ברורים בנדון. ש: אבל גם אין דברים ברורים על הענישה, ברור שזה לא טוב.

ת: גם בביטוי לא טוב, יש עמימות משולשת: האם זו עבירה על החוק או עבירת
משמעת או עבירה מוסרית.

ש: בהלכה יש הגדרות מדוייקות על כל דבר.

ת: כן. אך בענין זה, אין הגדרות מדוייקות בחוק. לפי פרופ' דניאל פרידמן,
פרופ' למשפטים ושר המשפטים לשעבר, הפרת אמונים היא "עבירת סל", כלומר כל
דבר שלא יודעים כל כך טוב להגדיר, שמים שם, ובגלל העמימות, אפשר לדחוף אותה
כמעט בכל מקום, ולהשתמש בה בכל מאבק נגד איש ציבור.

ש: יוצא שבית המשפט הוא שקובע את חומרת העבירה וחומרת הענישה - והוא ומופשע
על ידי דעות פוליטיות.

ת: כן לצערנו, יש בזה הפרת האיזון בין שלושת הרשויות: רשות מבצעת, הממשלה,
רשות מחוקקת, הכנסת, רשות שופטת, בית המשפט. כאשר בית המשפט גולש להיות
רשות מחוקקת, יש בזה הפרת האיזון הדמוקרטי.

ש: ובסיכום?

ת: הפרת אמונים, היא עבירה, עבירה חמורה. אך זה מושג רחב, לא מדוייק ולא
ברור.

- פורסם בשאילת שלמה 629

\[קטגוריה: מאמר\]\]


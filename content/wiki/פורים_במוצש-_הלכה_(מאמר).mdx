---
title: "פורים במוצ\"ש- הלכה (מאמר)"
type: "מאמר"
---

**שאלה:**

כיון שקוראים את מגילת אסתר מיד לאחר תפילת ערבית של מוצאי שבת, האם מותר
להביא מגילה לבית-הכנסת בשבת?

**תשובה**

א. אכן, אין קוראים מגילה בשבת כאשר פורים דמוקפין חל אז, גזירה שמא ילך
אצל חכם שילמדנו ויטלטל ברשות הרבים, ויש אחרונים שאסרו לטלטל את המגילה
עצמה משום מוקצה, אך רוב הפוסקים חולקים ומתירים. (שו"ע, או"ח תרפח. מ"ב שם
ס"ק יח) קל וחומר בשבת רגילה שאיננה שבת פורים. על-כל-פנים, יש בעיה בהבאת
המגילה לבית הכנסת בשבת כיון שאין להכין מקודש לחול. לכן, יש ללמוד קצת
בשבת עצמה.

ב. מאותה סיבה, מותר לילדים להתחפש בשבת לפני בואם לבית-הכנסת, כיוון שהם
נהנים בשבת עצמה מן התחפושת, ולכן אין בכך איסור הכנה מקודש לחול. כמובן,
בתנאי שאין שום פריטי מוקצה בתחפושת, ואין היא כרוכה בצביעה, קשירה וכדומה.

`ג. מכשירי רעש ודאי אסורים בשבת משום מוקצה. ואפילו אינם מוקצה, אי אפשר להביאם בשבת משום הכנה מקודש לחול, שהרי לא ניתן להשתמש בהם בשבת עצמה, כיוון שאין משמיעים קול בשבת.`

סיכום: מותר להביא מגילה לבית הכנסת מבעוד יום, בתנאי שילמדו בה קצת. אפשר
להתחפש מבעוד יום, אך אסור להביא מכשירי רעש.


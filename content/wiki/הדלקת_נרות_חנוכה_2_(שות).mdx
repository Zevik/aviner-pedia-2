---
title: "הדלקת נרות חנוכה 2 (שו\"ת)"
type: "חנוכה - הלכה (שו\"ת)"
---

\[מקורות ע"י הרב מרדכי ציון\]

**נר אחד למי שגר לבדו בבית**

ש: מי שדר לבד בבית ויש לו נר אחד, מה עדיף – נר שבת או נר חנוכה? כלומר
שיקח את הנר לחנוכה ואת החשמל לנר שבת, שבגמרא נר שבת עדיף משום שלום בית,
ופירש המאירי (שם בשבת) שזה שנר ביתו עדיף זה רק בגלל שנר שבת מסור לאישה.
אם כן, מה הדין כאן?

ת: נר חשמל לשבת, כי כמעט כל הפוסקים מתירים, ולא לחנוכה שכמעט כל הפוסקים
אוסרים.

\[והשיב הגר"ח קנייבסקי: מסתבר שייקח את הנר לחנוכה ובחשמל הוא יעשה נר שבת
(שו"ת ידון משה יב, א). ובשו"ת שואלין ודורשין (ח"ז עמ' תעב), הג"ר אליהו
שלזינגר שאל את הגר"ח קנייבסקי: נפסקה ההלכה בשו"ע הל' חנוכה, דמי שיש לו
לנר ביתו או לנר חנוכה, נר ביתו קודם משום שלום ביתו. איך יהיה הדין במי
שהוא אלמן וכיוצ"ב דאין אצלו הטעם של שלום ביתו, האם אצלו ישתנה הדין,
ונאמר שאצלו נר חנוכה קודם? והשיב הגר"ח קנייבסקי: יתכן שלא חילקו חכמים
(לא פלוג) בין מקרה זה למקרה הרגיל - רשם מ"צ\].

**בר מצווה בימי החנוכה**

ש: נער שנעשה בר מצווה בימי החנוכה, האם ידליק בצאת הכוכבים שאז הוא נהיה
בר חיובא מדאורייתא?

ת: הוא בר חיובא מדאורייתא, אך המצווה דרבנן. מכל מקום ודאי עדיף שיחכה
לצאת הכוכבים שתהיה מצווה יותר גדולה, אך לא חייב.

\[השיב הגר"ח קנייבסקי: הוא יכול להדליק בשקיעה, כל דתקון רבנן כעין
דאורייתא תקון (שו"ת ידון משה יב, ו) - רשם מ"צ\].


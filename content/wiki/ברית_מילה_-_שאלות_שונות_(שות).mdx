---
title: "ברית מילה - שאלות שונות (שו\"ת)"
type: "שו\"ת"
---

\[מקורות ע"י הרב מרדכי ציון\]

**מילת שבט לוי**

ש: מדוע היה מותר ללויים למול את בניהם במדבר (רש"י דברים לג ט), הרי זה
פיקוח נפש?

ת: זה היה סיכון זעיר, שמותר לצורך מצוה. עיין שו"ע יו"ד קנז פת"ש.

**חסד**

ש: מה יותר חשוב – ללכת לברית מילה או לשמח חתן וכלה?

ת: איפה שצריכים אותך הכי הרבה.

**ברית מילה לגר מהול**

ש: האם אדם שמתגייר וכבר מל לפני כן מסיבות שונות צריך הטפת דם ברית?

ת: לא. גם אם לא מל לשם גירות. שו"ת דעת כהן קעז.

**פריעה – חידוש מאוחר**

ש: פרופסור אחד טוען שפריעה היא חידוש מאוחר מזמן החשמונאים כדי למנוע
משיכה בערלה?

ת: היא הלכה למעשה מסיני. יבמות עא ב. גם אברהם אבינו נצטוה. יבמות ח א.
וגם היום בעזרת ניתוח יש אנשים שמשחזרים ערלה אחרי פריעה.

**ברית מילה והנאה**

ש: קראתי מחקרים שברית מילה ממעטת את ההנאה. איך זה מסתדר עם כך שהיהדות
היא דת שמקדשת את ההנאות?

ת: אכן כבר מוזכר במורה נבוכים לפילון האלכסנדרוני שברית מילה מחלישה יצר
העריות. אך איפה המקור שהתורה מקדשת הנאות? זו השקפתה של העבודה הזרה. ואנו
מקדשים את מילוי החובה והמצוה. מסילת ישרים פרק א.

**ברית מילה בשבת**

ש: בברית מילה בשבת, כל המשפחה יגיעו ברכב. האם לדחות ליום א'?

ת: לדחות. ילקוט יוסף (בכרך קיצור שו"ע רס קעא. שלחן יוסף עמ' קלה. שו"ת
שבט הלוי א רה, שלא. הגרי"ש אלישיב בקובץ בית המדרש תמוז תשע"א עב).

**ברית ילד גוי**

ש: האם מותר להשתתף בברית מילה של בן יהודי וגויה?

ת: ודאי לא. לא שייכת מילה בגוי. זה גם גדר של מחזק עוברי עבירה.

**ברית מילה מנישואי תערובת**

ש: דודי התחתן עם גויה והם עושים ברית מילה רפואית לבנם. האם מותר ללכת? אם
לא אבוא הוא ייפגע.

ת: לא ללכת. זה מתן לגיטימציה. אין לו בלעדיות על רגישות ומונופול על
פגיעות – גם אנו נפגעים ממעשהו.

**ברית מילה בלי נישואים**

ש: יש ברית מילה לבן שנולד לחבר שלי בלי נישואים. אמנם הוא עומד להתחתן.
ללכת?

ת: לא. אין מחזקים ידי עוברי עבירה. כלומר מבטאים שמחה והערכה.


---
title: "תקשורת לקויה"
type: "מאמר"
---

## תקשורת לקויה

\[מ"ראש יהודי"\]

במשך הזמן, לאט לאט, מתרגלים להבין ולנסח, לומדים את השפה. לדוגמה: כלב,
כשהוא שמח, הוא מכשכש בזנבו. כשהוא כועס, הוא רוטן: גררר. חתול, בדיוק
הפוך; כשהוא כועס, הוא מכשכש בזנבו, כשהוא שמח הוא מגרגר: גררר. כאשר הם
עומדים אחד מול השני, אין להם אפשרות לתקשר. כאשר האחד מבטא שמחה – השני
קולט זאת כאיום, וכאשר השני מבטא אִיוּם – הראשון חושב שהוא שמח. הכלב אומר
לחתול: "נו, מה אתה אומר"? החתול מגיב: "גרררר...". "אתה מוכן לנסח יותר
טוב"? "גררר...". אז הוא נושך אותו. הכלב צריך לומר לחתול: "האם אני מבין
נכון שאתה כועס עלי"? אומר החתול: "אינך מבין נכון". "סליחה. אז אולי רצית
לומר שאתה רעב"? "לא". "אולי התכוונת שאתה שמח"? "כן". ואז הכלב כשכש בזנבו
מרוב שמחה. החתול נרתע לאחור: "הבנתי אותך נכון? אתה כועס עלי"? "לא". "הה,
סליחה...". חייב להיות היזון-חוזר: האם הבנתי נכון?

- פורסם בשאילת שלמה 316


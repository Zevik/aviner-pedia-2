---
title: "חוק טבק 21 (מאמר)"
type: "מאמר"
---

**הרוצחים הדתיים**

כאשר יש פיגוע חבלני, כל המדינה מתרגשת, ובצדק, וכמובן בתוכם גם הדתיים
והמפלגות הדתיות.

אך יש רוצח הרבה יותר מסוכן, ואף אחד לא מתרגש, כולל הדתיים והמפלגות
והדתיות, והוא העישון, שהורג הרבה יותר מפי מאה מהטרור, כלומר 8000 לשנה,
כאשר מתוכם מתים 800 מעישון כפוי. כ-60% מהמעשנים מתים בגלל עישון. העישון
מפחית את תוחלת החיים ב-13 שנה.23% מהמבוגרים בארץ מעשנים, כלומר 1.2
מיליון, מתוכם 800,000-600,000 ימיתו בגלל עישון.

עתה, יש נשמות טובות שעמלות לקדם חוק מאוד חכם: איסור מכירת סיגריות לפני
גיל 21. למה זה חוק מאוד חכם? כי מי שהתחיל לעשן, קשה לו לחדול. יותר מ-50%
מהמעשנים רוצים לחדול, אך רק 2% פונים לסדנאות, ומתוכם רק 10% מצליחים.

לכן הפתרון המחוכם הוא לא להתחיל. והנסיון מראה ש-90% מהמעשנים מתחילים
לפני גיל 21. אגב, בסיגריות יש ניקוטין שהוא חומר ממכר, והרבה יותר ממכר
בגיל צעיר. לכן, אם מעכבים עישון עד גיל זה ,עושים טובה ענקית לעם ישראל.
חוק זה הנקרא טבק 21, קיים ב-5 מדינות בעולם וב-280 מחוזות בארצות הברית.

האיגודים הרפואים בעד חוק זה. הרבנים בעד חוק זה. גם צה"ל קובע שחייל מעשן
הוא חייל פחות טוב, ותומך בחוק זה. מי נגד? מוכרי הסיגריות, העיתונים
שמרוויחים כסף רב בפירסום סיגריות, וכן פוליטיקאים רבים. למה פוליטיקאיים?
כי הם תלויים בבעלי ממון , והם רוצים למצוא חן בבוחרים המעשנים. כך,
שהמפלגה דתית הלאומית מתנגדת לחוק זה.

ודאי, הם לא רוצחים דתיים. הם אנשים טובים ויקרים. לכן עליהם לעשות תשובה
במהרה וכל הרשעה כעשן תכלה.

- 

דף תקלג - כח שבט תשע"ח


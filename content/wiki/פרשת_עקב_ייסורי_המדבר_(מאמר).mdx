---
title: "פרשת עקב: ייסורי המדבר (מאמר)"
type: "מאמר"
---

פרשתנו מדברת על הייסורים שבמדבר. "ויענך וירעבך ויאכלך את המן" (דברים ח
ג). (אמנם המן הוא חסד אבל גם קושי). יש לשאול לסיבתם כמו שניתן לשאול לגבי
כלל הייסורים בעולם: מדוע צדיק ורע לו ומדוע יש ייסורים? כמובן אין אנו
יודעים סודות של נשמה זו או אחרת, למה לאדם אחד יש ולאדם אחר אין. אבל
באופן כללי התורה אומרת לנו כלל באשר לייסורים: " כי כאשר ייסר איש את בנו
ד' אלקיך מיסרך" (ח ה). הקב"ה אינו מייסר את בנו כי הוא שונא אותו אלא משום
שהוא אוהב אותו. כי הוא אינו יכול לתת לו לגדול להיות פרא אדם אחרת הוא
יהיה פרא לכל החיים! הטעות של הפסיכולוגיה המודרנית היא לתת לילד חופש
מוחלט. כמובן אין ללכת לקיצונית ההפוכה של שלילת חופש: להתעלל בו, לדכא
אותו או לצער אותו. דרך האמצע בין החופש לבין הכפייה היא הדרך הנכונה.

- פורסם בשאילת שלמה 612


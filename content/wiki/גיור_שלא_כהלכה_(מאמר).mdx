---
title: "גיור שלא כהלכה (מאמר)"
type: "מאמר"
---

## גיור שלא כהלכה

\[בכנס אצל הרבנים הראשיים\]

עכשיו אנחנו במלחמה מול עזה, עזה היא סכנה אבל יש סכנה גדולה יותר שהיא
לבנון, יש סכנה גדולה יותר שהיא פצצה גרעינית, וסכנה עוד יותר גדולה היא
חוק הגיור, זוהי שואה רוחנית על עם ישראל, גדול המחטיאו יותר מההורגו, לפי
החלטה זו שהממשלה רוצה לאשר - לא נדע מי יהודי, מי ממזר ומי אשת איש, הכל
יהיה מעורפל והכל ייהרס, אסור לחכות ואין כאן מקום לסבלנות, צריך לדפוק על
השולחן ובכל הכוח כי המאבק פה הוא מיהדותו. העיקרון הוא יהודי או לא יהודי.
אי אפשר למצוא פשרות ואין צורך לדון בפרטי החוק אלא צריך לומר לא באופן
מוחלט.

פצצה גרעינית הורגת את הגופות וכאן הורגים את הנשמה. בסוף לא נדע מי לא
יהודי ומי כן יהודי. יהיה פילוג באומה ולא נוכל לדעת עם מי להתחתן. לכן זו
עקירת נשמה וגוף קיים. לא די שיישאר בארץ עם שיקרא עם ישראל אם בפועל הוא
לא יהוד.

כיצד יש לפתור את כמות העולים הלא יהודיים מברית המועצות לשעבר? לפעמים
צריך להודות שיש בעיה ולא למצוא פיתרון אלא מתאזרים בסבלנות. יש הרבה בעיות
בלתי פתירות במדינה. אנחנו לא יודעים מה לעשות עם יהודים שלא שומרים תורה
ומצוות, אנחנו לא יודעים מה לעושת עם ערבים עויינים. הבגרות נפשית מסתכמת
בנכונות לא להביא פתרונות לא נכונים אלא להתאזר בסבלנות.

- פורסם בשאילת שלמה 347


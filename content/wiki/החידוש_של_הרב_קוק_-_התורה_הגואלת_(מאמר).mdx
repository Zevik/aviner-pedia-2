---
title: "החידוש של הרב קוק - התורה הגואלת (מאמר)"
type: "מאמר"
---

מה החידוש של הרב קוק?

כמבואר במאמר התורה הגואלת שכתב הרצי"ה בספר אור לנתיבתי, בו הוא מבאר את
השיטה של הרב קוק. ולא נאריך בכל המאמר אלא בנקודת החידוש. נקודת החידוש על
הפסוק "ושאבתם מיים בששון ממעייני הישועה" תרגום: תקבלון אולפן חדת בחדווא
מבחירי צדיקיא".

כלומר, יש פה לימוד חדש, חידוש. גם הישן הוא חשוב וקדוש, אך לפעמים יש
חידוש. ועיין אבן שלמה פרק יא' שהקב"ה מנהיג כל דור במידה אחרת ממידותיו.
יש תשובה של הדור, ויש את הניסיונות של הדור. זה על פי אותה מידה שהקב"ה
מנהיג. "בזאת תבחנו" ולכן דור דור וחכמיו דור דור ודורשיו. שאלו הם השלוחים
האלוקיים ע"פ המידה הזאת שה' מנהיג בה את הדור. "צאי לך בעקבי הצאן" מכאן
שהראה רבש"ע לאדם הראשון דור דור ודורשיו דור דור וחכמיו.החדש הוא במה
שהקב"ה מנהיג את הדור. ולומדים את החדש הזה בשמחה. יש תופעות בדור כמבואר
במאמרי הרב שאין יודעים מה לעשות מולם, ועומדים נבוכים ומיואשים מולם, אך
אם ישנם מיים חדשים ויודעים איך לפתור הבעיות- אז ישנה שמחה. ומקבלים המיים
האלו מבחירי צדיקיא. יש הרבה צדיקים, ויש לנו חרדת קודש מכולם. אך יש
מדרגות בצדיקים. יש צדיקים ויש את בחירי הצדיקים.

מעשה באיש שאמר הרב הזה כך והרב הזה כך, המבדיל בין קודש לחול.. ונתבע לדין
תורה וזכה, ע"פ הסיפור בגמ'..

וכן במעשה של ר' עקיבא ובנו שאמר ר' עקיבא שכל העולם היה חרב אילולי הוא
ובנו. זה דבר שצריך להאמר.

וכך אמר הרב קוק עליו ועל בנו. וכי זה גאווה? לא. כמו שאמר זאת ר' עקיבא.

ובמה הם בחירי צדיקייא? מה השליחות המיוחדת שלהם? מעייני הישועה. הם
הצדיקים שמלמדים אותנו איך עושים ישועה. וזה לא דבר קל כי 2000 שנה לא
עשינו ישועה. 200 שנה היו צדיקים וקדושים של גלות ועכשיו צריך של גאולה.
בהתחלה היו של גאולה ולקראת הגלות- הכשירו ת"ח להיות ת"ח של גלות, כמבואר
בהקדמת קדמת עמק. שהרבנים של הגלות אינם כמו הרבנים של א"י. ועכשיו צריך
להחזיר אחורה- רבנים של א"י. ולא רק של א"י אלא של מדינת ישראל, של תחיית
האומה, של מעייני הישועה.

כמובן זה לא רק הרב קוק, היו עוד לפני גדולים. היו הכנות. 100 שנה 200 שנה.
הגר"א זה הכנה, בעל התניא זה הכנה, הרב קלישר הרב אלקלעי הם הכנה. זה לא
פתאום בבת אחת. אבל אי אפשר לדמות.

לכן הרב קוק הוא בחירי צדיקיא ומדריך אותנו ע"פ ה', ע"פ רוח הקודש, איך
בונים את התורה, איך מקיימים את התורה. זה בניית הישועה. צריך לדעת שיש דרך
מסויימת שלכל דור יש את דורשיו וחכמיו. בכל דור הקב"ה שולח נשמות שליחים
שלו מה לעשות.

זאת ההגדרה של הרב קוק זאת השליחות. ושאבתם מיים בששון ממעיניי הישועה. וב2
מילים: התורה הגואלת. התורה אשר מדריכה אותנו בדורות של גאולה.

מה זה גאולה? תחיית האומה. בגלות- בודדים, פה- אומה. כמובן שכדי לבנות אומה
צריך לבנות את היחדים. אבל העיקר הוא האומה. לא אינדיבידואליזם. אנו
מתייחסים לכלל.

וכך הרב הגדיר את ישיבת מרכז- פרט מתוך הכלל.

לאדם יש סגולה בכוח וזה בידו לגלותה או לא, אך אם אין לו סגולה- אז אין
בכוחו לגלותה, כי אין לו אותה. אצל הרב קוק זה מתחיל כנשמה מיוחדת ודבר שני
זה עמל גדול להתעמק ולגלות את הסוגיות האלו.

שאול היה אדם גדול מאוד אע"פ שמזלזלים בו מאוד אבל שאול לא היה דוד
המלך.שאול לא גלי מסכתא דוד גלי מסתא. לדוד היתה מסכת מסודרת. ואיזה מסכת
גילה דוד? המסכת הזאת הכלל ישראלית. שגילה אותה הרבה יותר משאול.

מעייני נישועה שווה התורה הגואלת שווה תחיית האומה שווה מסכת כלל ישראל. זה
החידוש המיוחד של הרב קוק.

כמובן חידוש בלי למחוק את הישן. הכל נשאר. אלא מזכירים דברים שנשכחו. "שכחו
וחזרו ויסדום".


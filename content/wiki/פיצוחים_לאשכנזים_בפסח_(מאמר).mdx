---
title: "פיצוחים לאשכנזים בפסח (מאמר)"
type: "מאמר"
---

**שאלה:** מה הפיצוחים המותרים לאשכנזים בפסח ואין בהם איסור קטניות?

**תשובה:**

אגוזים מותרים. צומחים על עצים

אפונה אסורה

בוטנים יש מתירים כי לא היו בזמן תחילת מנהג קטניות, ויש אוסרים. הרוב
אוסרים.

ברזיל מותר כי גדל על עץ. אך עם הכשר מחשש תערובת

גרעיני אבטיח יש מתירים, כי אבטיח אינו קטניות אלא ירק. כמובן, צריך הכשר,
מחשש הדבקת קמח. ויש אוסרים כי גרעינו נאכל, לכן נחשב קטניות. ויש בכל זאת
מתירים כי מותר לאכול אבטיח, ואז גם מותר לאכול יחד איתו את הגרעין.

גרעיני דלעת יש מתירים, אם יש הכשר כנ"ל, כי דלעת אינה קטניות אלא ירק
כנ"ל. ויש אוסרים, כי גרעינה נאכל, ולא עוד אלא יש סוג שמגדלים רק עבור
הגרעינים.

גרעיני חמניות יש אוסרים, כי הם קטניות. ויש מתירים, כיון שלא מבשלים אותם
או עושים מהם קמח, כנ"ל אם יש הכשר

לוז מותר, כי גדל על עץ. כמובן עם הכשר

פול אסור

פיסתוק מותר כי גדל על עץ. כמובן צריך הכשר, מחשש תערובת גרגירי חמץ

פקאן כנ"ל

צנובר מותר, כי גדל על עץ, עם הכשר, כנ"ל

קשיו מותר כי גדל על עץ, עם הכשר, כנ"ל

שקדים כנ"ל

תירס אסור

`* פורסם בשאילת שלמה 539`


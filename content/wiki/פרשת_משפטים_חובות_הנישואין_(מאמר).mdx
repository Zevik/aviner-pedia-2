---
title: "פרשת משפטים: חובות הנישואין (מאמר)"
type: "מאמר"
---

"שארה כסותה וענתה לא יגרע" (שמות כא י). אדם חייב לאשתו אוכל, בגדים וקשר
אישי. את זה הוא מתחייב בחתימתו בכתובה. אמנם היסוד הוא אהבה פנימית עמוקה.
אבל זה חייב לבוא לידי ביטוי גם בעולם המעשה. שאלה: מדוע האשה לא חותמת על
הכתובה? תשובה: היא יודעת את כל מה שהיא חייבת ובכ"ז היא לא צריכה לחתום.
אם כן, וכי הבעל לא יודע את כל מה שהוא חייב, אם כן למה הוא כן חותם? אלא
הוא יודע אבל לא לגמרי יודע לכן הוא חותם.

כמו המעשה עם הבן ששאל את אביו: "אבא, כמה עלתה לך אמא"? ענה בגמגום כי
אינו זוכר כמה שילם על הטבעת . אבל ציין "אני ממשיך לשלם בכל יום". הכוונה
לשאר ההתחייבויות שיש בכתובה, לאהוב, להוקיר ולפרנס וכן הלאה. יחד עם זאת
אין זה מתחיל מזה. זה מתחיל מהקשר הפנימי הנשמתי העמוק. אבל זה צריך לבוא
לידי ביטוי במעשה על כן מתחייבים בכתובה.

- פורסם בשאילת שלמה 533


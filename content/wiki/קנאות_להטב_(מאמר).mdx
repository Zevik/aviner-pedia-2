---
title: "קנאות להט\"ב (מאמר)"
type: "מאמר"
---

ש: איך זה קורה שהלהט"בים נעשו כל כך קנאים ושוללים כל התבטאות בעד משפחה
טבעית? סותמים את הפה למי שדוגל בעד משפחה טבעית!

ת: ד' ירחם עליהם. אולי הם לא מבחינים בין חילוקי דעות לבין חילוקי לבבות.
מותר לי לחשוב לא כמותם ובכל זאת לקיים אהבת ישראל.

ש: פעם אמרו שהדת קנאית, ועכשיו, להיפך ,האנטי-דת היא הקנאית. איך זה קרה?

ת: אכן, הפכו את האידיאולוגיה שלהם למין דת חדשה קנאית. אולי בגלל שזו
אידיאולוגיה התומכת ביצריות.

ש: איך זה שאם אדם בעל נטיות הפוכות פונה לפסיכולוג שיעזור לו להיות טבעי,
הוא עלול לאבד רשיונו. ולעומת זאת צה"ל מממן ניתוח לחייל שרוצה לשנות מינו
ונותן לו שלושה חודשים חופש? צה"ל השתגע?!

ת: צה"ל לא השתגע. אלא הוא נתון ללחץ מצד כל מיני ארגונים בעלי מדיניות
מאוד תוקפנית, ולא רוצה לריב עם אף אחד, כי בצה"ל צריך להיות אהבה ושלום.

ש: האם התורה היא באמת סובלנית למי שהולך נגד דבר ד'?

ת: היא סובלנית במובן שאנו אוהבים כל יהודי גם חוטא, והוא סובלנית במובן
שהיא מתאזרת בסבלנות מתוך ידיעה שהדבר יתוקן, אך לא סובלנית במובן של קריאת
הטוב רע והרע טוב.

ש: האם אנחנו סובלנים גם כלפי מי שאינו סובלן...?

ת: זה פרדקוס הסובלות, The Paradox of Tolerance, של קרל פופרKarl Popper,
: אם נהיה סובלנים כלפי לא סובלנים, הסובלני יושמד ויחד איתו הסובלנות.

ש: ומה הפתרון של הפרדוקס?

ת: הפילוסוף האמריקאי ג'ון רולס, John Rawls ,בספרו תאוריה של הצדקA Theory
of Justice , אמנם מסכים שיש לסבול גם את הבלתי-סובלנים, אך הוא מסייג
שלחברה סובלנית יש זכות ואף חובה לקבוע גבולות לסובלנות, ולא לסבול מעשים
או אנשים שהורסים אותה. אגב, הראשון שדיבר על סובלנות, ג'ון לוק, John
Locke, באיגרת על הסובלנות שלו, A Letter Concerning Toleration, גם סבר
שיש גבולות לסובלנות.

ש: מה לעשות איתם?

ת: לא לשים לב. הם מיעוט קטן.

ש: אבל הם מתרבים?

ת: לא. הכמות לא מתרבה, אלא הרעש שהם עושים מתרבה. אסתרא בלגינא קיש קיש
קריא.

ש: כיצד הם אינם מרגישים שדרכם אינה טבעית?

ת: הרמב"ם כותב בשמונה פרקים פרק ב שהחולה טועם את המתוק מר ואת המר מתוק.

ש: ובסיכום?

ת: לא לדאוג. הטבע ינצח. השכל הטבעי ינצח ,המוסר הטבעי ינצח , הטבע הטהור
תמיד מנצח.

- פורסם בשאילת שלמה 591


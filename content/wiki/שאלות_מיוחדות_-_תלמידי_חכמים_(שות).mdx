---
title: "שאלות מיוחדות - תלמידי חכמים (שו\"ת)"
type: "שו\"ת"
---

\[מקורות ע"י הרב מרדכי ציון\]

**רבי אליעזר**

ש: איך יתכן שרבי אליעזר לא אמר דבר שלא שמע מפי רבו מעולם, סוכה כז ב. וגם
דרש בדברים שלא שמעתם אוזן מעולם. אבות דרבי נתן פרק ו?

ת: מרן הרב קוק מסביר שרבי אליעזר בהקשבתו העמוקה הבין דברי רבו דברים
שאחרים לא הבינו. לכן, תורתו היתה תורה שלימה שיש לה בית אב, ומכל מקום
היתה כולה תורה מחודשת על ידי גבורת שכלו הקדוש. מאמרי הראיה 204.

\[והגר"א נבנצל כתב: "קושיא זו ותירוץ זה שמעתי גם ממו"ר הגר"ח שמואלביץ
זצ"ל. אעפ"כ לענ"ד קויא מעיקרא ליתא, למרות שהיסד ל התירוץ הוא נכון
כשלעצמו, רבי אליעזר לא אמר דבר שלא שמע מפי רבו מעולם מחשש שמא הוא טועה
ומפיץ תורת תוהו, אבל גשדרש דברים שלא שמעתן אוזן מעולם הלא היה זה בפני
רבן יוחנן בן זכאי רבו, כמבואר שם, ואז אם יטעה יעמידוהו רבו על האמת, לכן
לא היה חשש זה קיים באותה שעה". עיטורי כהנים גליון 104 – רשם מ"צ.\]

**ברכת רב לילדים**

ש: היה זוג אחד ללא ילדים. ביקר אצלהם רב שהוא חסיד חב"ד ובירך אותם בבן
זכר. בנוסף, ביקש שישלחו לו פרוסת חלה מברית המילה. בתוך שנה נולד להם בן
במזל טוב אך אותו רב נפטר. הזוג שמר פרוסת חלה מברית המילה. מה עליהם לעשות
– לשלוח לאשתו, להביא לקברו בהר הזיתים וכו'?

ת: הסברא נותנת שהוא התכוון שישלחו לו את פרוסת החלה, ולא לאשתו. אמנם,
אשתו כגופו, ואפשר לשלוח לה. צריך לשאול אותה אם היא מעוניינת, ואם כן, יש
לשלוח לה. אם לא, לא להביא לקבר, זה לא מכבוד המת. הוא רצה שישלחו לו כדי
לשמוח בשמחתם. אם אשתו אינה רוצה, יש לתרום לגופים העוסקים בעניינים אלו:
כגון מכון פוע"ה או אפרת.


---
title: "למי להצביע בבחירות המקומיות? (מאמר)"
type: "מאמר"
---

ש: בקרוב יהיו בחירות מקומיות בכל הארץ. בעד מי הרב אומר להצביע?

ת: אני לא אומר להצביע לאף אחד. כל אחד צריך להחליט בעצמו. החתם סופר כותב
שבבחירות, כל אחד הוא כמו דיין קטן, וכידוע דיין חייב להכריע על פי מה שהוא
חושב לנכון, ולא על פי מה שאחרים אומרים לו לחשוב (שו"ת חתם סופר חו"מ סי'
קס מובא בפ"ת חו"מ ח סק"ב).

ש: אבל הרב כן התבטא בעד מועמדים מסויימים?

ת: נכון. אמרתי שיש להם מעלות שיסייעו להם להביא ברכה. הסברתי את השיקולים,
ועל כל אחד לשקול ולהחליט. החתם סופר כותב שהמצביע צריך להתאמץ להיות
אובייקטיבי כמה שהוא יכול, כלומר לשקול מה היא טובת הציבור ולא טובתו
האישית או טובת של קבוצתו.

ש: ובסיכום?

ת: כל אחד יעשה כחוכמתו לשם שמים, ולא ישכח שמעל הכל יש להיות כלל-ישראלי,
ושכולם יחד בונים את האומה.

- פורסם בשאילת שלמה 568


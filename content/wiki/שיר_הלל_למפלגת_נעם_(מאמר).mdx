---
title: "שיר הלל למפלגת נעם (מאמר)"
type: "מאמר"
---

עמנו הגדול והאמיץ

לכל גווניו וכיווניו!

מפלגת נועם

אוהבת אותך ומעריצה אותך.

לא שררה חיפשה

אלא עבדות

כמו שהיה חותם מרן הרב קוק:

עבד לעם הקודש על אדמת הקודש.

היא השתדלה לקיים

"תהיה עבד לעם הזה" (מלאכים א יב ז).

עמנו,כולנו לא מגיעים לקרסוליך

כולנו פירור קטן ממך.

מפלגת נועם

היא תלמידה נאמנה

של מרן הרב קוק

ולא שינתה כיוון חלילה.

היא בטוחה שהגיע זמן גאולתנו

בחסדי ד' עלינו.

לא היה בה שום ייאוש

אלא אמונה מוחלטת,בעמנו הנגאל.

לכן היא החליטה

להיות לעזר לגאולה

כדי לשמור מפני הריקנות של העמים מסביבנו

שמחלישה שבת, גיור, חינוך, צבא, רבנות ראשית, כותל ומשפחה.

ולכן דווקא מתוך נאמנות מוחלטת

לדרכו של מרן הרב קוק

מפלגת נועם התעוררה

לצעוק כדי שנגיע לחוף מבטחים,

וכדי לחלץ אותנו מכל השפעה זרה.

אנו מאמינים בעמנו הגדול

שיעלה מעלה מעלה.

יש לנו סולם, אמר מרן הרב קוק

הוא המאור שבנשמתנו.

היא לא שינתה כיוון

אלא ממשיכה,

לבנות את גאולתנו

במפלאות ד' על עמו.

- פורסם בשאילת שלמה 616

`ּ`


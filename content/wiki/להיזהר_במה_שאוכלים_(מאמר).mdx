---
title: "להיזהר במה שאוכלים (מאמר)"
type: "מאמר"
---

למה להיזהר במה שאוכלים? בעבר הרחוק, לפני שהאדם היה גר בבית יפה עם מקרר
מלא, הוא היה לקט-צייד, כלומר אכל פירות, שורשים, בשר. וכמובן, לא אכל
גלידה, סודה ופיצה. במשך הדורות הרגלי האכילה השתנו. ב"ה החקלאות התפתחה,
ויש לנו יותר פירות, ירקות, דגנים, בשר וחלב. אבל היא גם אפשרה ליצר יותר
סוכר ושומן. וכבר מאה שנה, אוכלים יותר ויותר מוצרים תעשייתים כגון
בסקוויטים או צ'יפס, המכילים יותר סוכר ושומן ממה שצריך. וזאת למה? כי
גופנו מאוהב בהם. הוא מתלהב ממאכלים אלה שלעולם לא היה פוגש אותם בטבע. הוא
דורש יותר ויותר. ואכן יצרני המזון מנצלים זאת ומוסיפים סוכר בכל מיני
מאכלים, אפילו אם הם מלוחים. המזון הבלתי הטבעי הזה גורם להשמנת יתר ולמשקל
יתר, דבר מסוכן מאוד לגוף, הורס את מפרקים, מעייף את הלב ומגביר את הסיכון
למחלות. לכן אין לאכול יותר מדי סוכר או שומן. לצערנו, המזון התעשייתי הוא
זול וקל להכנה. מה שאין כן המזון היותר איכותי, המכיל פחות סוכר ושומן,
המתאים לגופנו.

לכן כותב הרמב"ם, בהלכות דעות פרק ד, שעל האדם לאכול מזון בריא, וזה מדרכי
עבודת ד', כי אי אפשר לעובדו עם גוף חולה. ובפרק א הוא מסביר שהליכה בדרכי
ד' היא מצוה מן התורה: והלכת בדרכיו.

וכן מסביר מרן הרב קוק בספר אורות התשובה פרק א שיש לעשות תשובה גופנית, על
עבירות נגד התורה, המוסר והגוף.

- פורסם בשאילת שלמה 621


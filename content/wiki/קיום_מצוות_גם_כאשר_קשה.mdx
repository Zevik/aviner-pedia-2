---
title: "קיום מצוות גם כאשר קשה"
type: "מאמר"
---

## קיום מצוות גם כאשר קשה

\[נרשם ע"י יוסף אברמסון\]

מניין לנו יודעים כי לפעמים קשה לקיים מצוות? מברית המילה, בה מלים את הרך
הנולד רק בן שמונה ימים והוא בוכה.

אם הקב"ה רוצה שנהיה נימולים מדוע לא עשה זאת בדרך קלה יותר ללא כאב? כגון
שניוולד נימולים, או שהחיתוך יהיה ללא כאב כמו גיזוז ציפורניים או תספורת
שערות.

אלא כבר מגיל קטן מתחנכים שלפעמים לקיים מצוות זה קשה, אבל כדאי.

גם חשוב לא להגזים בקושי. כדוגמת הברית בה התינוק נרגע לאחר זמן קצר. היה
סופר צרפתי לפני הרבה שנים שכתב שאצל הנוצרים, התינוק בוכה הרבה יותר מהמים
הקרים שמזים עליו לאחר שנולד. בנוסף לכך תינוק סובל הרבה יותר באמבטיה כאשר
יש לו סבון בעיניים ובכל זאת לא חדלים מכך.

לכן עלינו להכיר כי לפעמים לקיים מצוות זה קשה. עלינו להאזר בעוז להתגבר כי
בסוף נדע כי הכל היה כדאי.

- פורסם בשאילת שלמה 273


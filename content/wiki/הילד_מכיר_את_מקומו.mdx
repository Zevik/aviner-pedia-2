---
title: "הילד מכיר את מקומו"
type: "מאמר"
---

## הילד מכיר את מקומו

\[מ"בראש יהודי"\]

צריך שיהיה כבוד כלפי הילד. לא לזלזל בילדים. אל דאגה, הדבר לא יביאם לידי
גאווה. בין כך ובין כך הם חשים עצמם כה קטנים. פעם ארגנו כנס בנושא חינוך,
למחנכים ולמורים. הכל היה שם גדול מכפי מידתו: ניצב שם שולחן גבוה – כך שלא
יכולת לראות מה מונח עליו; כיסאות גבוהים – עד שקשה היה לאנשים לשבת עליהם,
אלא אם-כן טיפסו עליהם כמו שמטפסים על סולם. רק אז התגלו האביזרים המונחים
על השולחן: עפרונות עבים וגדולים, שאין האצבעות יכולות להקיפם באחיזה
פשוטה. קשה ומסובך לכתוב בעיפרון שכזה על-גבי מחברת ענקית, על-גבי שולחן
ענקי... לאחר מכן חולק כיבוד למשתתפים – כל כוס – דלי! שותים – המשקה נשפך
לצדדים! לצורך טעימה חולקו קִלשונים בצורת מזלגות, ואת הכל היה קשה להכניס
לפה. הכל למטרה אחת – להמחיש היטב מה חש ילד קטן בעולמם של המבוגרים. לכן,
הוא אינו זקוק לבלמים שיעמידוהו במקומו; הוא מכיר היטב את מקומו.

- 

נלקח משאילת שלמה 219


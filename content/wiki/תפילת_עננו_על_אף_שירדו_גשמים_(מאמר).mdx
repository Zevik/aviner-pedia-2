---
title: "תפילת עננו על אף שירדו גשמים (מאמר)"
type: "מאמר"
---

**שאלה:** האם עדיין צריך לומר תפילת "עננו" על הגשם למרות שירדו כבר קצת
גשמים?

**תשובה:** כן, אמנם כבר ירד גשם, ברוך ד', אבל אין זה מספיק. אנו זקוקים
להרבה מאוד גשם. אנחנו מודים לד' על כל הגשם שיש, אבל נצרך עוד הרבה יותר.
לכן, ממשיכים.

**שאלה:** מתי צריך להפסיק?

**תשובה:** דבר זה איננו יודעים. הרבנות הראשית הורתה לנו להתחיל והיא אף
תאמר לנו מתי להפסיק. קשה לנו לדעת בדיוק. צריך הרבה גשם. לא אנחנו מודדים
כיוון שברוך ד', אין זה כבזמנים קדומים. בזמנים קדומים היו מתפללים על הגשם
כיוון שלא היו מים לשתות. כעת זה אינו המדד, ברוך ד', אבל בכל זאת לא ירד
מספיק וצריך עוד הרבה מאוד.


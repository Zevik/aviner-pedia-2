---
title: "נקי יהיה לביתו שנה אחת (מאמר)"
type: "מאמר"
---

האם בשנה הראשונה לנישואים להזמין את כל החברים מהסניף, של השיעור ושל
האולפנה וכו וכו..?

**תשובה:** לא. נקי יהיה לביתו שנה. החתן לא צריך להעדר הרבה מן הבית, וק"ו
שהוא בבית זה כדי להיות לבד איש ואישתו ולדבר בשקט באהבה ואחווה, שלום
ורעות. צריך הרבה מאוד שעות בין בני הזוג כדי להכיר אחד את השני, וצריך
זמן, שאח"כ עובדים ולומדים. ובשבתות, שבת זה בשביל איש בין אישתו. כתוב נר
שבת, יש 2 שיטות: כבוד הסעודה- לא לאכול בחושך, ושלום הבית- שלא יתקע וכן
הלאה. עיין בסידור עולת ראיה שאנשים היו עניים ובלילה היו הולכים לישון, לא
היה להם כסף לקנות נר, אבל בליל שבת צריך להדליק נר וכך רואים אחד את השני
ומדברים וכו. לא אמרנו להיות אכזרים, יש איזה חבר אין לו איפה להיות..
בסדר. זה חסד. ולפעמים צריך להזמין את ההורים ולבקר את ההורים, בסדר, אבל
כזה במידה מזערית. העיקר להיות איש עם אישתו.

וק"ו ב7 ברכות. לא כתוב בשום מקום שצריך לעשות כל יום פעמיים 7 ברכות. אז
מה חייבים? בכלל לא חייבים. תחת החופה חייבים ואחרי החופה חייבים זו סעודת
החתונה, חוץ מזה לא חייבים לעשות 7 ברכולת. לא חייבים להזמין כל מיני אנשים
שהוא בכלל לא מכיר, וכן בנות- שהחתן לא יודע איפה להשים את העיניים שלו.
וכן בחורים שהכלה לא יודעת איפה להשים את עצמה. אלא שאם ישנם 10 אנשים- אז
צריך לאמר, ואם אין 10 אז אומרים 3 ברכות. ויש בזה עוד שיטות. אבל לא
חייבים להזמין בכל ארוחה את כל הגדוד, כי זה מכביד.

בספר יוסף אומץ שהיו אומרים בחופה ואחרי החתונה 7 ברכות וכן בשבת. ופעם אחת
מישהו הוסיף עוד פעם- ולעזו עליו כל המדינה. כי הייקים הם מסודרים. בני
הזוג זה מכביד עליהם הדבר הזה. רוצים שיטיילו. עלו זה בנגב. או אל ההר או
אל מה שהם רוצים.

וק"ו אבי אביו של בנו של ק"ו בלילה של החתונה. בלילה של החתונה לא צריך
להכביד על החתן והכלה. שגומרים את החתונה ב1 בלילה ושניהם נופלים מהרגלים.
מי אמר שצריך להכביד יותר מידי? חופה, קצת ריקודים, דברי תורה והולכים
הביתה. הזוג רוצים להיות ביחד. והם מתוחים מהמתח של היום. וכן יש שצמים.
הרבה אנשים צמים וקשה להם גם אם הם אוכלים אח"כ, וכש"כ בנות שצמות. אדם הוא
חלש אחרי שהוא צם. לכן לא להכביד על החתן והכלה. אמנם ל האורחים נחמדיםף
אבל אולי הם מוכנים לעוף מהם ולתת לחתן ולכלה להיות אחד עם השני. הם נופלים
מהרגלים. אז צריך לכבד. יש אפילו חתן וכלה שיושבים בחדר יחוד שעה
וכולםדופקים נו נו.. מה נו נו? זה לא רק מדין ייחוד. הם כל היום על הרגלים,
אז הם יושבים בחדר ייחוד ומשוחחים על אה ועל דא. לחייך כפריחת הסחלב וכן
הלאה...

לא להמציא דברים. אין צורך לעשות טיול חתן וכלה בליל הכלולות, לטפס על
האוורסט או מערת צדקיהו. אין צורך. אין לזה שום קשר. יכול להיות שיש מקרים
יוצאי דופן אבל באופן כללי אין צורך להמציא דברים חדשים. כאילו זה לא
מספיק.

יש שממציאים לנגן באמצע 7 ברכות תחת החופה כדי שיהיה שמח. וככה לא שמח?
אנחנו שמחים גם בלי הניגונים האלו.

וכן להגיד דברי תורה תחת החופה. זה מה שנקרא טירחא דציבורא, אין לאף אחד
כוח להקשיב, וכולם מתפללים "כלה דבריך" אנחנו לא נגד דברי תורה, אבל
כיושבים נינוחים.

יש אצל חילונים המצאה, שהחתן והכלה יורדים במין פלטפורמה שיורדת כזה מן
הגג, וכן יש כאלו אשר מתחתנים בסירה. ואחד היה בחתונה על שפת האגם והחתן
והכלה והרב והתלקח בניהם וויכוח ואפילו את הרב למיים. זה לא היה רב אלא חבר
שלו מחופש לרב, ואח"כ בא הרב האמיתי. מראית עין של ביזיון של רב.

די עם כל השטויות האלו. זה שמח גם ככה.

וגם התזמורת. אנשים לא שומעים בגלל זה, החברה מגיעים לצבא עם סעיף אוזניים-
החילונים בגלל הדיסקוטק, והדתיים בגלל החתונות. גם תינוקות השמיעה שלהם
נפגמת. למה אתה עושה חזק? הם אומרים שאם לא יעשו חזק אז הם יפסידו את כל
הפרנסה שלהם.

הרב פעם אמר שהעניין לשמח חתן וכלה זה בגלל שהם בלחץ, יש אנשים שטוב להם
שבחופה יהיו שירים כי הם היו הלחץ? זה נכון שהם בלחץ. ומה פירוש הלחץ. כי
הם לא בטוחים שהם עשו את הדבר הנכון וכן הלאה. איך משמחים? צריך לשמח איך
שמשמחים אבל לא צריך להגזים ולהפריז על המידה. וזה גם הפסק בברכות. ויש
אומרים שאפילו מה שמזמינים את "הרב הגאון..." גם זה הפסק. יש ייקים אשר
נותנים לכל אחד פתק וכל אחד יודע מתי הוא עולה וכך אין הפסק. הרב אברהם
שפירא לא אהב את זה שמנגנים תחת החופה והוא היה מביע מורת רוח מזה.

אם יש חתן וכלה שאומרים שהם לחוצים ורוצים לטייל במערת צדקיהו פלוס מערת
אליהו בחיפה פלוס מערת הנטיפים- בסדר, הם מבקשים. כל שיאמר לך החתן והכלה
עשה, אבל אחרים אין צורך, אפשר בלי.


---
title: "פרשת שופטים: להיזהר משוחד עצמי (מאמר)"
type: "מאמר"
---

"ולא תקח שחד כי השחד יעור עיני חכמים ויסלף דברי צדיקם" (דברים טז יט). יש
שוחד של שופטים, יש שוחד שאיש ציבור מקבל ויש שוחד שבו אדם משחד את עצמו
שהוא טוב למרות שהוא עושה רע. יתכן ואפילו אינו מודע לכך שיש לו הטעיה.
השכל שלו שבוי בעניינו, הוא משחד את עצמו. איך אדם יכול לצאת מזה ומה הוא
אשם אם השכל משחד? אלא טובים השניים מן האחד. חבל שלא אמר לו חברו שעושה
שטיות. אבל אולי השניים ביחד אומרים שטויות? גם לזה פתרון: "החוט המשולש לא
במהרה ינתק". "לא טוב היות האדם לבדו אעשה לו עזר כנגדו". אנשים מתחתנים אז
השני עומד על המשמר.

כל זה בתנאי שאדם מוכן להקשיב. גם בתנאי שאדם לא מקיף את עצמו באנשי חנופה
שאומרים לו כל היום כי הכל מעולה ויפה אצלו. כי כך ישכב כל הזמן בבוץ! אלא
הוא צריך לטובתו אנשים שיעירו לו שהוא לא בסדר ובכך יצילו אותו מהשוחד
העצמי.

- פורסם בשאילת שלמה 559


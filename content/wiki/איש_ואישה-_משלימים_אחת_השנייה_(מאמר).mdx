---
title: "איש ואישה- משלימים אחת השנייה (מאמר)"
type: "מאמר"
---

**שאלה:** מה לעשות אם אשתך או ארוסתך יש לה בהתנהגותה כל מיני שקיצים
ובליתות שדוקרים ומפריעים ומכאיבים, היא לא חלקה?

*'תשובה:* אמר ר' אלימלך מליזנסק- משל. אדם בונה בקתא עם בולי עץ- קרשים.
וצריך שהקרשים יהיו צמודים צמודים שאחרת יכנסו מים וקור וחום. ואם יש בליטה
בקרש, אז מולו שמים קרש אחר עם בליטה במקום של החור. כלומר, אם אתה אוהב את
הבן זוג אז תעשה האצלך חור. אל תשייף את הבליטה. אל תשנה אותה, אלא תשנה את
עצמך.

ולמה? אולי יותר קל לשנות אותה מאשר לעשות חור? משום שאם יש בליטה וחור אז
הקרשים יותר חזקים. זו עצה אנושית, מוסר אנושי. אבל לא רק אנושי זה גם סדר
אלוקי. כך סידר רבש"ע את עולמו שכל האנשים שיש להם בליטות. ורבש"ע רוצה
שנלמד להסתדר יחד. עבודת ההסתגלות. והוא מסדר לכל אחד בדיוק בת זוג עם
הבליטות איפה שהוא צריך לעשות בתוך עצמו חור. הוא היה צריך לעשות את החור
לפני כן והוא לא עשה, ולכן עכשיו יעשה.

לכן הקב"ה מזמן לו את הבליטה את בת זוגו כדי שיתקן את בעיותיו הוא. ולמה
אני קיבלתי כזאת עם בליטות וחבר שלי קיבל בלי בליטות? קודם כל אתה לא יודע
אם יש לה בליטות או לא. דבר שני הקב"ה מתאים את זה בדיוק בשביל בין הזוג.
זה לוקח שנים לסדר את הבליטות. צריך להתרגל כדי לקבל את הבליטות של השני,
כדי לקבל את השני כמו שהוא. כשמתחתנים לא מתחתנים על דעת שהוא ישתנה, אלא
על דעת שהוא כמו שהוא. אם הוא ישתנה זה נס, ואין סומכים על הנס. אי אפשר
לבנות על זה, ולכן אני צריך להשתנות. ככה הקב"ה ברא את עולמו.

וזה גם נכון בין אדם לחברו, בין אדם לקבוצה, בין עם לעם ובין עולם לעולם.
זהו האמון המשפחתי שהולך ומתרחב. אדרבה, אם אדם רואה בליטות אצל השני הוא
צריך לשוש עלי קרב. זהו אתגר והזדמנות לעשות בתוך עצמו חור. לפעמים יש בת
חור שעושה לך חור בראש, לא נורא תעשה לך חור ויהיה בסדר. זה לכתחילה. צריך
לשמוח בזה.

אנחנו מברכים את החתן שיעשה לעצמו הרבה חורים, שזה מיישב שנאמר "החורי יושב
הארץ". כרגע הוא עבר "השתא עבדי לשנה הבאה בני חורין"


---
title: "לקט דברי גדולים על מכונת גילוח (מאמר)"
type: "מאמר"
---

**החפץ חיים:** "המשינקע (המכונה) החדשה שמספרין בם שמגלחין כתער ממש ותולש
השער לגמרי ולא נשאר מאומה, המספר בה את זקנו לכאורה עובר על מה שכתוב ופאת
זקנם לא יגלחו, ושומר נפשו ירחק מזה מאוד" (ליקוטי הלכות על מכות פ"ג עין
משפט אות ז).

**החזון איש:** "שיטת החזון איש זצללה"ה... והיה פשוט בעיניו לאיסור... ולא
מחומרא בעלמא אלא מעיקר הדין" (שו"ת שבט הלוי ד, צו).

**הגרח"ע גרודזינסקי:** "הראיתי מכונת גילוח 'שיק' לרשכבה"ג ר' חיים עוזר
זצ"ל בשליחות מתיבתא תורה ודעת ושמעתי בברירות שהוא לא התיר בתשובתו להם"
(סם חיים עמ' ז). **הגר"א קוטלר:** "ושאלתי בפירוש אם אפשר להקל להשתמש
במכונה הנ"ל היות שהנני סובל מאוד מהסם המשיר שער, וענה לי בשום אופן לא,
ושאלתי אם זה חומרא, ואמר שזהו מעיקר הדן" (סם חיים עמ' ז).

**הגרי"י קניבסקי ה'סטייפלר':** "וקרוב לודאי שעצם הסכין נוגע בבשר והוה
ליה תער ממש, ואם כן זהו תער האמור בתורה" (קריינא דאגרתא ח"ג אגרת מט).

**הגרי"ש אלישיב:** "ונראה דאם בזמנו \[של החפץ חיים\] שלא היה כ"כ משוכלל
ואפילו נול \[אפס\] לא הוה כ"כ קטן, ק"ו בזמננו שהוא מכונה חשמלית, דודאי
יש כאן גדר השחתה ויש כאן איסור תורה" (הערות במסכת קידושין. קובץ תשובות א
לב).

**הגרי"י ווייס:** "מכונות גילוח דהשתא המה כמו תער ממש" (שו"ת מנחת יצחק ז
סג).

**הגרש"ז אוירבך:** "ההיתר של מספרים הוא משום דאינו משחית, ובמכונות גילוח
כיון דאפשר דמשחית, אסור" (סם חיים עמ' כט).

**הג"ר יעקב קמנצקי:** "על דבר המכונות גילוח אין זה חומרא בעלמא, אלא
דברים שיש בהם ממש" (אמת ליעקב יו"ד סי' קפא).

**הגראי"ל שטינמן:** "כידוע שגדולי ישראל אסרו וזה קרוב לודאי שיש בזה
איסור דאורייתא" (סם חיים עמ' לג).

**הגר"ש הלוי וואזנר:** "וא"כ מכונת הנ"ל הוא תער דאורייתא ממש" (שו"ת שבט
הלוי ד, צו).

**הג"ר משה צדקה:** "ראיתי פסקים מגדולי ופוסקי הדור האוסרים לגלח במכונה,
וזה עניין של ה' לאוי דאורייתא, אי לזאת הרוצה לגלח, יגלח בסם" (סם חיים
עמ' מ).

**הג"ר יצחק רצאבי:** "ויש לאסור את כולם, כי דינם תער ממש או קרוב לו
מאוד" (סם חיים עמ' מד).

- פורסם בשאילת שלמה 545


---
title: "באנו להילחם (מאמר)"
type: "מאמר"
---

באנו מרחוק, מכל הגלויות, מכל המדינות, מכל החורבנות, מכל הצרות.

באנו לצבאנו, אותו נאהב, כי הוא שלנו. עזבנו בית, עזבנו בת זוג, עזבנו
הורים, עזבנו ילדים, עזבנו חברים. אך בלבנו להבה, שאי אפשר לכבות. איננו
מפחדים משום דבר, משום רעב, משום אויב. אנו נחזור הביתה, גאים ושמחים,
שהגַנּו על עמנו, שהגַנּו על ארצנו. אנחנו יודעים מה אנו עושים ולמען מה אנו
לוחמים.

אדון אויב נשבע להשמיד את כולנו, אך הוא נכשל מכל וכל, בזכות חיילינו.
אשרינו, אשרינו. העיקר שנישאר מאוחדים, ואז לא נפחד מאויבים. ואם יתקיפו
אותנו, נכה אותם שוק על ירך. אדון אויב נשבע לחסל אותנו, אך לא ידע את
כוחנו. עתה הוא מתבייש, מושפל, ובורח על נפשו, הפחדן.

יצאה פקודת הקרב! איננו אוהבים מלחמות! איננו אוהבים קרבות! אך כאשר
אויבינו מכוונים נשקם נגדנו, אנו מוכרחים לצאת לקרב, ואנו מוכרחים לנצח.
רעדו מפנינו אויבים בזויים! עוד מעט תשלמו את מחיר הדם והדמע! כי אנו נילחם
למען אחינו החיים ולמען אחינו הנופלים.

מי שנפל כדי שהעם יחיה – הוא חי! אחינו, אנו ננקום את דמכם ונחסל את
רוצחיכם.

כאשר ניתן שלום וחרות לאומתנו, אתם תהיו אתנו.

כאשר אח נופל ונעלם בתוך הצל, אח אחר קם במקומו מתוך הצל. יש אנשים שנשארים
לישון במיטה, אבל אנו הולכים לקרב, בשבילך, בשבילנו.

אחינו הנופלים, אנו מושיטים לכם ידינו, בשם עמנו וארצנו, אנו גאים בכבודכם,
אנו מלהיבים לבבנו בזכרונכם, אנו מכוונים צעדינו על פי דרכיכם, אנו מנצחים
בזכותכם.

איננו תובעים הרבה, רק חיים. לא לתותחי אויבים, לא לכדורי מחבלים. רק חיים.

וכאשר נבוא הביתה, אחרי שיפלו אויבינו, אחרי שיוכו רוצחינו, נחזור עייפים
ומצולקים, אבל טובים יותר, עדינים יותר, גומלי חסדים יותר, רציניים יותר,
נאמנים יותר, אוהבים יותר.

- ספרים, מאמרים ושיעורים לצפייה של המחבר באתרים: מכון מאיר, עטרת
  ירושלים, מעלה, ספריית חוה.


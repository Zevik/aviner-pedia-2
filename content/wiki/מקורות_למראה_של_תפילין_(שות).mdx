---
title: "מקורות ל\"מראה של תפילין\" (שו\"ת)"
type: "שו\"ת"
---

**מקורות ל"מראה של תפילין" - מאת הרב מרדכי ציון:**

רמ"א יו"ד קנו ב. שו"ת שאילת שלמה ב רט, ג כו. מסופר על הגרי"ז מבריסק
שביקר באיזו עיר, והשתמש במראה לכוון התפילין שלו כדרכו, והשאירו ליד מקומו
בבית הכנסת את תשובת ה"דברי חיים" שזהו "מנהג בורות" להסתכל במראה כדי
לראות את מקום התפילין. אמר הגרי"ז לאנשי המקום: "נשתמש במעשה חסידי, ר'
משה לייב סאסובער זצ"ל אמר על הא דאיתא בהלכה שכל מי שיושב בסוכה בשעה
שיורדים גשמים הרי הוא הדיוט (רמ"א תרלט, ז): 'כדאי לי להקרא הדיוט ובלבד
שאקיים מצות סוכה'. אף אני אומר כן, כדאי לי להקרא בור ובלבד שהתפילין
יעמדו על הראש בדיוק במקומם" (עובדות והנהגות לבית בריסק ח"ג עמ' קעט-קפ).
ויש תמונה של הג"ר אלישיב המסתכל בראי לדייק בתפילין שלו. השקדן ח"א עמ'
261.


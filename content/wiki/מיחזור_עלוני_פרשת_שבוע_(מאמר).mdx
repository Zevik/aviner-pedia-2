---
title: "מיחזור עלוני פרשת שבוע (מאמר)"
type: "מאמר"
---

**שאלה:** כל שבוע יש כשני מיליון עלוני פרשת השבוע, מה שגורם סתימת
הגניזות. מה הפתרון?

**תשובה:** יש כמה פוסקים שסוברים שמותר למחזר אותם גליונות, כיון שיש להם
תעודה זמנית. אך הדעה המקובלת אצל רוב הפוסקים היא שאסור הדבר.

אמנם אם ימחזרו אותם כדי שוב להדפיס עליהם דברי קדושה, זה ייקרא מוחק על
מנת לכתוב, ואפשר להתיר בשעת הדחק.

פתרון חלופי אחר הוא לייחד מקום מעל פני הקרקע בנגב בו ישימו את כל
הגליונות האלה.

וזה החשבון. גליון גדול הוא בעובי 0.05 ס"מ, גודל 20 ס"מ X 30 ס"מ. אם כן
הנפח שלו הוא 0.05X20X30 = 30 סמ"ק. שני מיליון עלונים לשבוע תופסים נפח של
60 מליון סמ"ק. ולשנה 60 X 50 = 3000 מליון סמ"ק.

כיון שאינן מסודרים בערמות יפות, נחשב נפח פי שלוש לשנה 10,000 מליון סמ"ק
לשנה, כלומר 10,000 מ"ק לשנה.

אם נגדור שטח של 1000 מ' X 1000 מ' עם גדר בגובה 2 מ', הנפח יהיה 2 מליון
מ"ק. זה יספיק ל-200 שנה, ובעוד 200 שנה נדון שוב.

כמובן, כל בית כנסת יצטרך להוביל את הגליונות שלו לשם, ואולי ישלם טיול
בנגב.

כמובן את אותו אתר גניזה יש לבחור בצורה מתאימה כדי שלא יפגע באיכות
הסביבה.

- פורסם בשאילת שלמה 525


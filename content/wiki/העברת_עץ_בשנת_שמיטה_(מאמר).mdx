---
title: "העברת עץ בשנת שמיטה (מאמר)"
type: "מאמר"
---

**שאלה:** האם מותר להעביר עץ מקום למקום בשנת השמיטה?

**תשובה:** זו בעיה גדולה, אבל יש שהתירו אם אתה מעביר יחד עם העץ גוש גדול
של אדמה - שזה לא דבר קל מבחינת טכנית.

בספר הלכות מצוות תלויות בארץ – הלכות שמיטה – של הרב יצחק יוסף עם פסקי
הרב עובדיה יוסף, הוא התיר, כי בסופו של דבר האדם לא נוטע שום דבר. העץ כבר
היה נטוע, ומה לי אם נטוע פה או שהוא נטוע שם?! כשאני עוקר אותו בגוש והעץ
יכול היה לחיות בגוש הזה לבדו. יוצא, שאני סתם מניח אותו שם ולא נוטע. זו
סברה גדולה מאוד, אבל לא ברור אם אחרים מסכימים איתו. לכן, אם אין אילוצים,
עדיף לבחור שנה אחרת מאשר שנת השמיטה.


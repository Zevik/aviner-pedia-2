---
title: "השלמת מניין ביו\"כ בקיבוצים"
type: "מאמר"
---

## התפלל עם כולם ביום הכיפורים

ביום הכיפורים לך להתפלל עם כולם, לך להתפלל בקיבוצים של אנשים שאין להם
כיפה על הראש, אבל יש להם כיפת שמים על הראש.

ריבונו של עולם אינו אוהב פילוגים ופירודים באומה, הוא אוהב כאשר "מי כעמך
ישראל גוי אחד בארץ".

ריבונו של עולם השכיח מאיתנו מאיזה שבט כל אחד כי אינו רוצה שנטפח שבטיות,
הוא רוצה שנהיה עם אחד.

יום הכיפורים זהו יום הכפרה הגדולה. וכיצד אנחנו, הקטנים, מלאי העוון,
נצליח להיטהר? בזה שנקיים: "בתוך עמי אנכי יושבת", בזה שנתחבר לעם ישראל,
בזה שניבלע בכלל ישראל.

באותם קיבוצים יש אנשים יקרים. מי ישפוט מי יותר יקר בעיני רבש"ע? הם אינם
מתפללים כל יום וכל שבת- אך ביום הכיפורים נשמתם הטהורה מתעוררת לרבש"ע.

לכן, אנא, סע לשם, הצטרף למניין. אולי אין זה כל כך נח, אך שמא גם זה נכלל
ב"ועיניתם מאוד את נפשותיכם". ובאמת אין זה עינוי, אלא עונג עליון, וטהור,
להיות יחד!

כי "מה טוב ומה נעים שבט אחים גם יחד" כי אנשים אחים אנחנו.

- 

נלקח משאילת לשמה 139


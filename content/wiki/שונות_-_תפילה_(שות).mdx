---
title: "שונות - תפילה (שו\"ת)"
type: "שו\"ת"
---

\[מקורות ע"י הרב מרדכי ציון\]

**אמירת קורבנות**

ש: האם יש לימוד זכות על לומדי תורה שלא אומרים קורבנות?

ת: שאין זה חובה (חיד"א ביוסף אומץ) ושלימוד תורה עושה אותה פעולה של כפרה
(חקרי לב). \[הגר"ע יוסף היה מקפיד לומר כל סדר הקרבנות בכל יום בבוקר
(בירור הלכה סימן א אות ט). ודעתו שראוי לכל אחד מישראל לומר כן כנדפס
בסידורים, ואף תלמידי חכמים בכלל (פאר הדור עמ' טו).\]

**טרחא דציבורא**

ש: האם משום טרחא דציבורא אפשר שהגבאי רק יגיד מי שברך, ואז כל אחד יגיד את
החולה שלו?

ת: רעיון מעולה (עיין שו"ת שאילת שלמה ג סד).


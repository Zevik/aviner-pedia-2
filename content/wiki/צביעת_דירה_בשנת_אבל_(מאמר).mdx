---
title: "צביעת דירה בשנת אבל (מאמר)"
type: "מאמר"
---

**שאלה:** האם מותר לצבוע את הדירה כשהאישה בשנת אבל?

**תשובה:** יש שני דינים:

א. לא מצאנו שקיים איסור לאבל לצבוע דירה.

ב. זו אינה הדירה הפרטית של האבל, אם ישנם אנשים נוספים הגרים בדירה והם
אינם אבלים - מותר. אפילו אם היה איסור לאבל לצבוע דירתו, היה מותר לצבוע
בעבורם, הם לא צריכים להתאבל.

דוגמא נוספת, חמורה יותר: אסור לאבל לשמוע מוסיקה, אבל אם יש אנשים נוספים
בבית שאינם אבלים הרוצים לשמוע מוסיקה - מותר להם. לאבל זו 'הנאה הבאה לאדם
בעל כורחו' (פסחים כה, ב). אמנם לא קיים איסור על אבל לצבוע דירתו.


---
title: "עולם הבא - האם אפשר למכור? (מאמר)"
type: "מאמר"
---

## האם אדם יכול למכור את העולם הבא שלו?

\[עיתונות\]

נושא זה נדון על ידי הג"ר ראובן מרגליות בהערותיו חסדי עולם בסוף ספר
חסידים של הרב יהודה החסיד. מובא על אדם שמכר את העבירות שלו: אתה נותן לי
כסף כדי שאקבל את העבירות שלך. זה הבל. וכן אדם מכר שכר תעניתו. דברים אלו
הבל הם. אין לסמוך עליהם. צדקת הצדיק עליו תהיה (יחזקאל יח כ). אי אפשר
למכור שכר של מצווה. זה לא חפץ ששמים בכיס. אם אתה צדיק, יש לך שכר. אם אתה
רשע, אתה תיענש. כך כותב גם רב שרירא גאון ורבי אברהם הנשיא. אי אפשר
להעביר לזולת שכר או עונש. עניין זה היה ידוע ונפוץ אצל הנוצרים. אדם עשה
עבירה ולאחר מכן שילם כסף לכנסייה תמורת העבירה. על עבירה גדולה משלמים
יותר. כל עבירה יש לה מחיר. כך נוצר מצב. אדם יכול לעשות עבירות והכנסייה
התעשרה מכך. בהמשך הגיע מרטין לותר והחליט לצאת נגד כל העיקרון הזה בטענה
שזה אסור, כך נוצרה הכנסייה הפרוטסטנטית. אך אלו ואלו רצחו אותנו אותו דבר.

לסיכום: אתה לא יכול למכור את העבירות שלך ולא את המצוות שלך.

- פורסם בשאילת שלמה 325


---
title: "אסור לרב צבאי לדבר על בימ\"ק - ג'ורג' אורוול, סליחה (מאמר)"
type: "מאמר"
---

**שאלה:** אם נכונה העובדה שבזמן האחרון, רב צבאי כתב לחייליו שהוא מאמין
בבנין בית המקדש, וקיבל נזיפות קשות מעברים שונים...

**תשובה:**...אז עליי לבקש סליחה מג'ורג' אורוול. כי נראה שזה המקרה שלישי.
פעם, רב קרא לגבר שחי עם גבר סוטה, וחטף אבני בליסטירות, ודרשו ממנו להכריז
קבל עם ועדה שאינו סוטה אלא הכי נורמלי בעולם. אחר כך ,עוד רב אמר שאיש
ואשה שונים בעולמם הרוחני, וירו עליו מכל עבר, כדי שיתוודה בפני בית הדין
של האינקוויזיציה שהוא טעה ובאמת איש ואשה הם העתק מוחלט. ועתה זו הפעם
השלישית. כידוע, שלוש פעמים זו כבר תופעה.

ומה כל זה נוגע לג'ורג' אורוול George Orwell? לא קראתי את ספרו הנקרא
1984, כי אני מעדיף ספרים אחרים, אך הסבירו לי שהוא מתאר עולם בו אנשים
חיים תחת פיקוח תמידי של מצלמות המכונה אח הגדול Big Brother, וכופים עליהם
התנהגות מסויימת כמו במשטר טוטליטרי.

אבל יש שם יותר מזה: גם יוצרים שפה מיוחדת, שפה חדשה, Newspeak, "שיחדש",
שפה מומצאת, בה מצמצמים את אוצר המילים, מסלקים מילים, כדי להקטין את
אפשרות החשיבה, כדי שאנשים ייהפכו טפשים ותלותיים, ויהיה ניתן לבצע עליהם
מניפולציות בקלות. בדרך זו אפשר לשטוף את כל המוחות, אפשר לשכנע ש-5=2+2,
ש"העבר אינו קיים" וכדומה. כך חונקים בצורה מחוכמת את החופש, מונעים ביטוי
כל דעה נוגדת, מאלחשים את התודעה. אין יותר ביקורת, אין יותר הגיון, אין
יותר אתיקה, אין יותר מוסר, אלא יש סמלים, יש מיטוסים, שהם גם הרבה יותר
נוחים ולא תובעים מאמץ חשיבתי.

חשבתי לתומי שאורוול מגזים, שזו סתם דיסטופיה Dystopie, כלומר עולם בדיוני
פקטיבי עתידי רע, ושאחרי כל מה שעברנו במשטרים טוטליטריים, לעולם לא נגיע
לזה, שלא יתכן שבמדינה מתוקנת תופיע מציאות כה נוראה ושחורה של משטרת
ביטויים.

סליחה אדון אורוול. ותודה על אזהרתך.

- פורסם בשאילת שלמה 555


---
title: "שאלות בעקבות אסון טבע (מאמר)"
type: "סגולות ואמונות שונות (מאמרים)"
---

בעקבות הסופה הטרופית שפוקדת את ארצות הברית (סנדי), אנשים שואלים 2 שאלות:

1\. מה הקב"ה רומז לנו באירוע הגדול והנורא הזה? שהמון אנשים הוצאו מביתם,
וישנם המון נזקים ןכן'..

2\. האם גם פה יכול לקרות דבר כזה?

עד כאן 2 שאלות שאין להם תשובה אבל הם עדין שאלות מול השאלות ששואלים אותי
האם זוהי דוגמא של סוף העולם ב12.12.12? והאם זה קשור למלחמת גוג ומגוג?
קודם נעלה על השאלות הטיפשיות האלו. כל האמונות האלו של סוף העולם הם
שגויות לחלוטין. הם באות מאמונת המאיה ומהשטויות שלהם. יש לנו מספיק שטויות
משלנו, אז אנחנו לא צריכים עוד שטויות מאחרים. ולשאלה השניה- אין לזה שום
קשר למלחמת גוג ומגוג. איך קישרו בין השתיים?!

ולשאלות הראשונות:

1\. התשובה היא שאנחנו לא יודעים. תוסיף לרשימת הדברים שאתה לא יודע- ויהיה
עוד משהו שאתה לא יודע. אם יש נביאים הם מודיעים לנו, וגם זה לא תמיד.
הקב"ה לא מודיע לנביא תמיד את הכל. אחרי חטא העגל שעמ"י היה נזוף- לא היה
דיבור 39 שנה עם משה רבינו. היה דיבור אך לא במעלתו העליונה.

אנחנו לא יודעים. אנחנו לא יודעים למה יש אסונות גדולים, ואפילו לא יודעים
למה ישנם אסונות קטנים. זהו סוד ה'. אגב, לא יודע למה אנשים כ"כ מתרשמים זה
לא הסופה הראשונה. כל שנה ישנם בארה"ב 80 אוריקנים. בעברית סופה טרופית.
ובאנגלית יש 3 שמות- הוריקן,ציקלון, טייפון וטורנדו. היו המון סופות ויחד
עם זה שהיו הרבה, יחד זה מעט. וכן מה שנהרגים אנשים- 20,000- 30,000 זה
עצוב. גם אדם אחד שמת זה עצוב, אך בפרופורציה זה לא הרבה, אסור לשכוח
שנהרגים בכל יום הרבה יותר בארה"ב מעישון!

איננו יודעים. אך גם מה שאנחנו לא יודעים זה לא אומר שאין לנו לעשות כלום
כמו שאומר הרמב"ם בה. תענית א,ב. צריך לעשות תשובה. על מה? מה זאת אומרת על
מה? על מה שאתה צריך לעשות תשובה. אמנם אנחנו לא אמריקאים אבל בטח שאנחנו
עצובים שנהרגים שם. אז צריך לעשות תשובה. וכל אחד יעשה תשובה במה שהוא לא
בסדר. בתענית יש משמעות לכך שהציבור עושה תשובה- שמוציאים סתר תורה לרחוב
וכן הלאה, וכן בודקים את קופת העיר.. יש גם תשובה של הציבור.

למי יש יותר כח לטבע או לאדם? כל דבר שאדם עושה הטבע בא ועושה מזה צחוק.
וזה כבר הסיפור על מלך רומא במדרש שרוצה לעשות מסיבה לאל שלכם, וכך עשה
הסעודה על שפת הים ובא גל גדול ופיזר את כל האוכל... אתה רוצה למדוד את
היכולת האנושית מול היכולת האלוקית? זה לא נכון. הסופה הזאת משתרעת על מאות
קילומטרים. העוצמה שלה זה פי 200 מכל יצור החשמל העולמי. זה כמו פצצה מימן
של 10 מגה טון כל 20 דקות. זה כוחות אדירים. זה מגיע ל100-400 קמ"ש. נובע
מזה שהקב"ה הוא משיב הרוח ומוריד הגשם.

האוקינוס מתאדה, וכדי שהוא יתאדה שהמיים בחום 24 מעלות ולאט לאט המיים
מתאדים, והוא עולה למעלה ולמעלה קר, ואז החום מתפרק. כמובן שזה בתנאים
מסובכים. ויש שם מצבור עננים של סופה, גשם ורוח. זה דבר נורא הדבר הזה. כל
הזמן האוקיינוס מתאדה, וזה עולה הלאה הלאה. וזה תמיד נדחף ביבשה ובהרים.
וכשנעשה קר הוא נעשה לטיפות מים קטנות ואז ישנו גשם. כך ה' עושה גשם.
וכשישנה פגישה בין כל התנאים המסובכים האלו זה מה שקורה, ועד היום לא
יודעים בדיוק איך זה קורה. "כבטן המלאה.." אתה לא יודע בדיוק מה יש בבטן
המלאה אומר שלמה המלך, וכך אתה לא יודע את דרך הרוח. אך ידוע שזה דבר חזק
מאוד, וזה גורם לנזקים עצומים. וכן זה הביא שטפונות. ואח"כ יש מגיפה בגלל
קריסת מערכות הבריאות, התחבורה, התקשורת והממשלה. אח"כ זה גורם הרבה צרות.
ואין מה לעשות. אי אפשר לחזות או למנוע את הסערות האלו.

אין מה לעשות. ופתאום אתה עניוו. זה טוב להיות ענויו. זה טוב להיות עניוו.
שאדם מלא בטכנולוגיה וחושב שהוא מישהו, אז הנה תרגע. הקב"ה נופח קצת פפ
ותסתכל מה קורה.

2\. ולגבי השאלה השניה: האם זה יכול להיות פה? שהרי אין פה אוקיינוס. שישנה
מח' האם הים התיכון הוא הים הגדול, או שהים הגדול הוא האוקיינוס. זו מח'
ראשונים.

לא יכול להיות פה דבר כזה, כי אין לנו אוקיינוס. י"א שיכול להיות משהו כזה
בגלל שאנחנו בשבר הסורי אפריקאי, אבל זה כבר שיעור אחר.

זה מה שאומר ריה"ל שא"י היא ארץ אמצעית. היא לא חמה מידי ולא קרה מידי. אלא
אמצעית.

ש. יש ענין להתפלל על הציבור שם? ת. כן, אני שמעתי בעלינו לשבח שאנחנו
מתפללים עליהם. ודבר נוסף? לא, אין צורך. כל שנה יש 80 אוריקנים אז כל פעם
תוסיף?! אפשר להתפלל בכוונה, כשאתה אומר "משיב הרוח ומוריד הגשם, תגיד זאת
בכוונה, הכל נמצא בפנים.

ש. האם צריך לשלוח לשם עזרה וכוחות? ת. נראה לומר שלפני שאתה עוזר לאחרים
תעזור לעצמך. תעזור לחולים ולנזקקים בארץ. אך משיקולים פוליטים אתה חייב
לשלוח עזרה. אתה חייב לשלוח להם עזרה. יש גם שיקולים מערכתיים ארוכי טווח
ולא רק שיקול נקודתי. כמו מה שעיר שצריכה מיים ולא נותנים להם מהמאגרים של
העיר הזאת משום שאם יתנו לשם- יגמר פה, אלו שיקולים מערכתיים כוללים.

ש. איך להתייחס לדברי הרבנים שמקשרים בין האירוע הזה להנהגתו של ה'? ת. זה
היה הנושא שלנו. על זה דיברנו. מה אתה רוצה שאומר לך? לא לכבד אותם? צריך
לכבד את כל הרבנים ולנשק להם את היד.. אך זה לא סותר את מה שאנחנו לא
יודעים מה הקב"ה עושה וכן הלאה.

זה לא הצרה היחידה. ישנם המון צרות. לא חסרים לנו צרות. פשוט מצלמים את הכל
וכן הלאה כי זה יפה למצלמה, אבל ישנם המון צרות מעבר לצרה הזאת.

ש. האם אפשר להתעדכן בימים האלו בחדשות? ת. כן אפשר להתעדכן קצת. שהוקמה
מדינת ישראל, וכן הלאה.. הרצי"ה אמר שאין להחמיר בזה כל כך. צריך להתעדכן
קצת אבל לא לעקוב אחר זה כל הזמן. אנחנו פה בישיבה ומתעסקים בארוך ואלו
דברים קצר, וזה לא שהקצר לא חשוב אלא שאנחנו עכשיו מתעסקים בארוך. אנחנו
עסוקים בלהוסיף אורה של תורה בעמ"י ובעולם כולו.

<a href="קטגוירה:_מאמר" class="wikilink" title="קטגוירה: מאמר">קטגוירה:
מאמר</a>


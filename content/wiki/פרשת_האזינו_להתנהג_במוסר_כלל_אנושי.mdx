---
title: "פרשת האזינו: להתנהג במוסר כלל אנושי"
type: "מאמר"
---

## פרשת האזינו: להתנהג במוסר כלל אנושי

\[עריכה: יוסף אברמסון\]

"עם נבל ולא חכם" (דברים לב ו). מה החידוש? פשוט אם הוא נבל הוא לא חכם!
תרגום אונקלוס: "עמא דקבילו אוריתא ולא חכימו". עם שקיבל את התורה ולא חכם.
אונקלוס חידש בפרשנותו כי כוונת "עם נבל" הוא עם שקיבל את התורה. ואילו
"חכם" תרגם "חכימו" שזה אותו הדבר. הכיצד?! מסביר מרן הרב זצ"ל באורות
התורה (יב ה) כי לפני שמקבלים את התורה יש הקדמה. ההקדמה היא המוסר הטבעי,
הבינה הטבעית והמוסר הטבעי. אם זה לא מקדים לתורה גם התורה נופלת. לכן כתוב
"עם נבל" דקבילו אורייתא אבל בכל זאת "לא חכם". כי הוא לא מקיים את המוסר
הטבעי ואת הבינה הטבעית שהם דברים ישרים כלל אנושים שקודמים! גם אומרים דרך
מליצה "לעולם יהא אדם וכו' ". קודם תהיה בן אדם אחר כך תהיה ירא שמים. אבל
קודם צריך להיות בן אדם. בין אדם לחבירו ק"ו בין איש לאשתו. צריך להתנהג
בצורה אנושית לכל אדם ק"ו באינטימיות הגדולה בין איש לאשתו.

- פורסם בשאילת שלמה 357


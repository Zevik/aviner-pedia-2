---
title: "אהבה - שייכות נצחית!"
type: "מאמר"
---

## אהבה – שייכות נצחית!

\[מ"ראש יהודי"\]

אהבה אמיתית היא נצחית, היא קבועה, היא מתמדת. על הילד לחוש שגם בשעה שאני
מעניש אותו – אני אוהב אותו. כאשר הרופא מכאיב, אין אומרים לו: "למה אדוני
מכאיב לי? חשבתי שאתה אוהב אותי ורוצה לרפאני". בוודאי הוא אוהב אותך – לכן
הוא מכאיב, כך דרך הריפוי. אם לא היה אוהב אותך, הוא היה מניח לך לדעוך.

לסיום כל דיוננו על אהבה: כאשר ההורה אינו מסוגל לבטא אהבה, אין זה מחמת
שיקול חינוכי; זה מחמת בעיה אישית של ההורה, ותוּ לא. צריך לנהוג ביושר
ולהודות על האמת.אם לא כן,הבעיה לא תתוקן לעולם.

אמנם אנחנו בני-אדם – שלעיתים מתוסכלים ומעוצבנים, ומתוך כך גם שוגים - אבל
חלילה לרומם את כישלוננו לשיטה חינוכית.

אהבה אינה פינוק וגם לא הפקרות; אהבה זו אהבה.

ובשבוע הבא נתחיל לדבר על הערכה.

- 

נלקח משאילת שלמה 206

` [קטגוריה: חינוך ילדים (מאמרים)]]`


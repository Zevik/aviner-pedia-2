---
title: "שמפו וסבון כשרים לטבילה (מאמר)"
type: "מאמר"
---

**שאלה:** זה נכון שיש שמפו וסבון שעדיף להימנע מהם לטבילה בגלל שהם מכילים
שמן היוצר חציצה?

**תשובה:** כן. כבר הרבה שנים, גדולי הפוסקים העירו על כך. אפשר לראות בדף
המודבק לבקבוק שמפו שמוסיפים סיליקון ושאר שומנים שנשארים גם אחרי הרחצה
במשך שעות ארוכות כדי לספק הגנה, להעניק נפח, ברק ומגע רך. וכן בסבונים
וקרם רחצה. ודאי שאם טבלה, זה לא חוצץ וכן מותר לכתחילה בשעת הצורך, אבל
כתב הרמ"א שלכתחילה לא תטבול אפילו בדברים שאינם חוצצים (יו"ד קצח א) וכן
כתב הש"ך שנהגו בנות ישראל שאינן סכות בשמן בשעת טבילה (שם ס"ק יד). ואין
זה דומה לצבע שאינו חוצץ, כיון שאין בו ממשות, רק מראה חיצוני, וכן מפני
שהאשה רוצה צבע זה וחוזרת וצובעת (שו"ע שם יז וב"י). אבל פה יש ממשות
מורגשת על ידי משמוש וכן אין היא מעוניינת שיראו את השמן הזה על השער, רק
התוצאה, ועיין חוט השני לגר"נ קרליץ (יו"ד קצח א. קצח יז).

בסיכום, ודאי יש עדיפות לשמפו בלי תוספת. למשל יצרו שמפו כשר שנקרא "שמפו
זך וטהור" (בירור מוקדי מכירה: 02-561-2758. yasharteva@gmail.com).

- פורסם בשאילת שלמה 550


---
title: "ספרי קודש - הלכה (שו\"ת)"
type: "שו\"ת"
---

\[מקורות ע"י הרב מרדכי ציון\]

**ספר קודש בכיס**

ש: האם אפשר לשים משניות בכיס אחורי של המכנסיים?

ת: לא, כי יושבים עליהן.

**סיר ילדים**

ש: האם מותר להושיב ילד על סיר לעשות צרכיו בחדר בו יש ספרי קודש?

ת: לא (מ"ב מ ד-ה, ז). וצריך שני כיסויים על הספרים (פסקי תשובות מד אות ג
– רשם מ"צ).

**תהילים תחת כרית התינוק**

ש: האם מותר להניח ספר תהילים תחת כרית התינוק?

ת: לא. ביזיון ספרי קודש (עי' שו"ע יו"ד קפב יט ונושאי כליו).

**ספרי קודש**

ש: האם מותר לשבת עם הגב לספרי קודש?

ת: כן. אך לא לארון הקודש (שו"ע יו"ד רפב א).

**מדף ספרי קודש**

ש: האם מותר על מדף ספרי קודש לשים ספרי חול ודברי חול?

ת: אם הוקדש להיות רק לספרי קודש אסור מדין תשמישי מצוה. מ"ב קנד ט. מב ט.
אבל אפשר לייעד אותו גם לקודש וגם לחול.

**מיסים**

ש: האם מותר לקנות ספר קודש במחיר זול יותר אצל אברך שאינו משלם מיסים?

ת: אם הוא עושה נגד החוק, ודאי אסור וקל וחומר בספרי קודש.

**תינוק מול ספרי קודש**

ש: מותר להחליף בגדים לתינוק מול ספרי קודש?

ת: מותר עד גיל 9. שמירת שבת כהלכתה מהדורה תש"ע פרק כד הערה קטז.


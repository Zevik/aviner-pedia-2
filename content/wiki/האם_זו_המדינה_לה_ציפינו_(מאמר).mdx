---
title: "האם זו המדינה לה ציפינו? (מאמר)"
type: "מאמר"
---

מרן הרב קוק הוא השליח האלוהי המיוחד לבנות את תחיית נשמת האומה, וכהשלמה
לכך, רבנו הרב צבי יהודה הוא השליח האלוהי המיוחד לבנות את נשמת מדינת
ישראל.

היסודות מבוארים במאמר שכתב רבנו הרב צבי יהודה זמן קצר לאחר קום המדינה
שנקרא 'המדינה כהתקיימות חזון הגאולה' ('לנתיבות לישראל' ח"א). במאמר זה
רבנו הרב צבי יהודה מוכיח על פי דברי התורה שבכתב והתורה שבעל פה שמדינתנו
היא התקיימות חזון הגאולה עליו דברו הנביאים: הגלות היא הרס החיים הלאומיים
של עם ישראל, אם כן, הגאולה היא חזרת החיים הלאומיים של עם ישראל בארץ
ישראל.

יש שלבים בתחיית האומה בארצה: קודם יש קיבוץ גלויות, ואחר כך יבוא השלב
השני של קיום תורה ומצוות. יש הטוענים שלא יתכן שזו גאולה כיוון שהדור לא
חזר בתשובה, אך חכמינו פסקו שהגאולה לא תלויה בתשובה. וגם חכמנו נתנו לנו
סימן מובהק מתי מתחילה הגאולה: כשארץ ישראל נותנת פריה. וכן המציאות היום,
לכן רק עלינו לפתוח את עינינו ולראות את הניסים שד' עושה עמנו.

- פורסם בשאילת שלמה 542


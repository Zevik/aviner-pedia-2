---
title: "כיצד למגר את הטרור? (מאמר)"
type: "מאמר"
---

## כיצד למגר את הטרור

\[ראיין: הרב מרדכי ציון\]

ש: הגל החדש של טרור נמשך ולא נגמר. האם יש דרך למגר אותו?

ת: אנחנו לא אנשי צבא ולא אנשי פוליטיקה. אינינו מכירים את כל הנתונים,
ואינינו יכולים להתערב בכל דבר. ב"ה, הצבא ושאר כוחות הבטחון עושים את
מלאכתם נאמנה. וכן הדרג המדיני. כמובן הם אינם מצליחים מאה אחוז, אך כמעט
מאה אחוז. כמובן, על כל יהודי שנרצח או נפצע, הלב של כולנו שותת דם, אך יש
לדעת, שבעולם הזה, אין דבר מושלם. סך הכל, הם עושים עבודה טובה, ועלינו
לשבחם.

ש: איך אפשר לדעת שהם עושים עבודה טובה. אולי אפשר לעשות יותר טוב?

ת: בודאי. תמיד אפשר לעשות יותר טוב. אך הם אינם מלאכי השרת, וגם אנחנו
אינינו מלאכי השרת. אלא ניתן להשוות למה שקורה במדינות אחרות במלחמה נגד
הטרור, ואז רואים שבארצנו עושים עבודה טובה מאוד.

ש: אז נותר לנו לשבת בחיבוק ידיים?

ת: ודאי לא. אלא יש לחזק את כחות הבטחון והשלטון ולומר להם: יישר כח.
כידוע, צבא אינו נלחם בכח הנשק לבדו ,אלא גם ואולי יותר בעזרת המוראל.
ולחזק את המוראל, זו עבודתנו, אנחנו האזרחים הפשוטים.

ש: כיצד מחזקים את המוראל?

ת: לחזור יומם ולילה על האמיתות הידועות, "לחזור על הראשונות": הארץ הזאת
היא שלנו, זו ארץ ישראל ולא ארץ ישמעאל. היא שלנו על פי ד', על פי התנ"ך,
על פי ההיסטוריה, על פי האמת, על פי המוסר. לערבים יש 22 מדינות בשטח פי
500 מארצנו. וזו ארצנו. לכן המאבק שלנו עליה הוא ישר ומוסרי.

ש: ובסיכום?

ת: יישר כח לצה"ל, למשמר הגבול, למשטרה, לשב"כ ולשאר זרועות הבטחון.

ראה את הבלוג של הרב באותו עניין:
<http://maale.org.il/index.php/ser/show?vidid=135942>

- 

` `<a href="הלכות_ציבור_(מאמרים)" class="wikilink"
title="הלכות ציבור (מאמרים)"><code>הלכות ציבור (מאמרים)</code></a>


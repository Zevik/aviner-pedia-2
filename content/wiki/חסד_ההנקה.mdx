---
title: "חסד ההנקה"
type: "מאמר"
---

## חסד ההנקה

\[מ"ראש יהודי"\]

אחרי שדוד המלך גדל הוא הירבה לומר שירה. לפי חכמינו, הוא אמר חמש שירות
(ברכות י). שירתו הראשונה הייתה: ינק משדי אמו ונסתכל בדדיה ואמר שירה

שנאמר: ברכי נפשי את ד' ואל תשכחי כל גמוליו.

מה כאן הגמול הגדול, החסד הגדול של ריבונו של עולם? מסבירים חז"ל שמקום
ההנקה הוא מול הלב. לא כמו אצל בעלי חיים שהוא מתחת לגוף במקום מלוכלך.

איזה חסד עצום!

ההנקה אינה רק הענקת מזון, היא אימוץ מול הלב, היא אהבה, קשר, שייכות.

שלש מילים שהן היינו הך: אהבה-שייכות-קשר.

זה ראשית החינוך, זה סוד החינוך וזה המשך החינוך, לכל אורך הדרך.

- 

נלקח משאילת שלמה 198


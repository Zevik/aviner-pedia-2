---
title: "פרשת בחוקותי: העמל – חובה נעימה"
type: "מאמר"
---

## פרשת בחוקותי: העמל – חובה נעימה

\[עריכה: יוסף אברמסון\]

"אם בחוקותי תלכו" מפרש רש"י: "שתהיו עמלים בתורה". כי בלי עמל לא ניתן
לזכות לשום דבר. "יגעתי ומצאתי – תאמין" (מגילה ו ב). לא ניתן להשיג ללא
עמל. מי שחושב שהשיג זה לא נכון כי זה לא יחזיק מעמד. צריך עמל כנאמר "אדם
לעמל יולד" (איוב ה ז). עמל מלאכה, עמל שיחה ועמל תורה. גם בין איש לאשתו
צריך עמל. כי לא הכל ירח דבש כמו בשבע ברכות.

עמל זה לא דבר מטריד. זה דבר נעים, נחמד ומלבב. לפעמים שואלים כיצד ניתן
לדעת אם אנו זוג מתאים? תשובתי היא שאין מתאים לא מתאים . יש הרוצה שיתאים
ויש שלא רוצה שיתאים. ובמה זה תלוי? בעמל. אשרינו שזה בידינו.

- פורסם בשאילת שלמה 388


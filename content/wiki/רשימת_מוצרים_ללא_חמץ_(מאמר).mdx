---
title: "רשימת מוצרים ללא חמץ (מאמר)"
type: "מאמר"
---

אלו דברים שאין בהם חמץ ואפשר להשתמש בהם בפסח.

**חומרי ניקוי.** אין בהם חמץ וגם נפסלו לאכילת כלב: אבקת כביסה, דאודורנט,
סבון גוף, פילטר של מסנן מים, שמפו, סבון כלים, ספריי חלונות, נוזל לניקוי
רצפה.

**חד פעמי.** אינם מכילים חמץ ומותר להשתמש בהם:מפות ניילון, נייר פרגמנט
לאפיה, מנג'טים לעוגות, ניירות עטיפה למדפים, סכו"ם, כוסות, כפפות גומי או
לקטס, נייר אלומיניום, תבנית אלומיניום, מפיונים, מפיות ניר.

**תרופות.** אינן מזון ונפסלו לאכילת כלב. רק תרופה טעימה כגון סירופ או
תרחיף או כדורי מציצה צריכים הכשר. טלפון בכללית לבירור כשרות: 03-7471818.
תרופות מתוקות ללא הכשר, יש לכלול במכירה. התרופה טאמס נגד צרבת לצערנו
אינה כשרה לפסח, ויש לחפש תחליף. אך היא כשרה לכל השנה.

**ויטמינים.** רובם אין חמץ. אבל יש עם חמץ, לכן לוודא שיש הכשר. כמעט תמיד
אפשר שבוע בלי ויטמינים.

**מזון תינוקות.** בתחליף חלב לתינוקות, אין חמץ. דייסה צריכה הכשר.

**קוסמטיקה.** אינה מכילה חמץ ונפסלה לאכילה כלב. מייקאפ, רימל, תוחמים,
שפתון, קמסי שיניים גם ריחניים, קרם גוף, קרם לחות, חוט דנטלי גם ריחני. אם
בושם ראוי לשתיה, יתכן שהוא חמץ, לכן צריך לקנות בושם כשר לפסח, ואת שאר
הבושם לכלול במכירה. משנת שיניים, מעיקר הדין, אינה צריכה הכשר, כיון שאינה
מזון ולא נלקחת דרך אכילה. אך למעשה אם אין סיבה רפואית מיוחדת, יש לקנות
משחה כשרה לפסח.

**סוכר.** אינו חמץ. סוכר וניל אינו חמץ, כמובן בתנאי שהוא באריזה סגורה.

**ממתיק מלאכותי.** יש כשר לפסח, ויש עם חמץ, ויש עם קטניות. צריך הכשר.

**חלב.** אינו חמץ. לא נופל שם חמץ. הפרות לא ניזונות מחמץ לפני פסח. מוצרי
חלב, יתכן שיש בהם קטניות.

**דגים.** כשרים לפסח. רק גפילטע-פיש צריך הכשר.

**עופות.** כשרים לפסח. לפני פסח לא מאכילים אותם חמץ.

פסח כשר ושמח.

- פורסם בשאילת שלמה 595


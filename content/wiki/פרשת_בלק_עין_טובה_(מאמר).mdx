---
title: "פרשת בלק: עין טובה (מאמר)"
type: "מאמר"
---

"כל מי שיש בידו שלשה דברים הללו מתלמידיו של אברהם אבינו. ושלשה דברים
אחרים מתלמידיו של בלעם הרשע" (אבות ה יט). אחד מהם הוא עין טובה ועין רעה.
מה זה? הרב קוק באורות הקודש (חלק ג) מבאר כי "עין רעה" זה פסימיזם ו"עין
טובה" זה אופטימיזם. אופטימיות זה לראות כי העולם כולו טוב. בודאי שיש
בעולם שלנו בעיות, צרות ויסורים. אבל זה לא במקרה. זה שייך לסדר ההנהגה
האלוקית. הרמב"ם אומר במורה נבוכים כי הטוב מרובה על הרע. הרבה יותר מרובה.
בכל דבר נידון לפי רובו. אנו אומרים הלאה כי גם הרע שיש בעולם זה לא במקרה.
גם זה שייך לסדר ההנהגה האלוקית. רבש"ע מוציא טוב מהרע.

יש השקפות עולם של פסימיות הבאות מהמזרח הרחוק ובעקבותיהן הפילוסוף
שופנהאואר האומרים כי העולם הוא רע ואין מה לעשות. אז מה הוא מציע? להיות
אנטי-נטליסט. פירוש לא ללדת ואז לא יהיו אנשים והעולם יפסק. חס וחלילה! זה
עולם טוב. "וירא אלוקים כי טוב" נאמר הרבה פעמים כי הכל טוב מאוד.

- פורסם בשאילת שלמה 552

`[[קטגוריה: פרשת בלק (מאמרים)[[`


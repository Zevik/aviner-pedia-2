---
title: "אמנות ההקשבה (א)"
type: "מאמר"
---

## אמנות ההקשבה א

\[מ"ראשי יהודי"\]

כאמור, קודם כל – צריך להקשיב! מי שאינו רגיל להקשיב, עליו להילחם באופיו
ולסגל לו יכולת זו אפילו בצורה מלאכותית. גם אם איני אוהב להקשיב, ואפילו
מעצבן אותי להקשיב, כאשר הילד אמר משהו – צריך להקשיב! כרגע זה מלאכותי, אך
לאט לאט זה יהיה טבעי. כמובן, מדובר על הקשבה אמפטית, מתוך אהדה, לא הקשבה
יבשה, קרה כקרח, של פסיכואנליטיקן מנוכר. ישנה תאוריה בפסיכולוגיה האוסרת
על המטפל לגלות רגש אמפטיה – הוא חייב לעטות עליו במשך כל הטיפול פנים
אטומות. מעשה באישה במצוקה שהלכה למטפל, היא ישבה מולו ולא יכלה להוציא הגה
מפיה. הפסיכולוג לא אמר כלום, שתק והמתין בפנים אטומות וחתומות במשך
שלושת-רבעי שעה שתפתח את פיה; לבסוף היא הלכה. כך היה גם בפעם השנייה, וכך
חזרו הדברים גם בפעם השלישית. בפעם הרביעית היא פרצה בבכי, והתחילה לדבר
ולדבר. פתאום, הוא עצר אותה והודיע: "זמנך תם!",

והוציא אותה באמצע הבכי! כמובן שהיא נשברה לגמרי.

- פורסם בשאילת שלמה 273


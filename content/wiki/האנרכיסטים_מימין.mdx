---
title: "האנרכיסטים מימין"
type: "מאמר"
---

## האנרכיסטים מימין לא מייצגים אף אחד

\[מ"אתר סרוגים"\]

**מה דעת הרב על האירוע במפקדת חטיבת אפרים?**

המאבק על ארץ ישראל חשוב מאוד אבל כידוע לא עושים מצווה בעבירה. שנאת חינם
זו עבירה, פגיעה בצה"ל זו גם עבירה. את ארץ ישראל איבדנו בגלל שנאה גמורה,
בבית שני. לא רק שלא בונים את הארץ על ידי שנאה, אלא אפשר להפסיד אותה בגלל
זה.

**למה לא לפגוע בצבא, הרי הוא חלק מפעולת ההרס?**

פעם סיפרו לרב צבי יהודה על אחת ההפגנות למען ארץ ישראל, ותוך כדי כך הוא
אמרו לו שגם התעמתו עם חיילים. הרב צבי יהודה התרעם וצעק על התלמידים "אתם
הרמתם יד על חייל?!", אם זה ככה אני לא איתכם במאבק הזה.

צריך לזכור שצה"ל הוא לא בעסק. מי שמחליטה זו הממשלה.

צה"ל מקבל את ההוראות ומשרת את האומה. אנחנו גם לא רוצים שצה"ל יחליט,
אנחנו לא רוצים כת צבאית שתשלוט במדינה. העם הוא שצריך להגיד לצבא מה
לעשות.

הויכוחים בין החלקים של העם צריכים להיות מחוץ לצה"ל. עזבו את החיילים.

**ומה הרב אומר על הקבוצה שפרצה לבסיס?**

לא צריך לעשות סערה תקשורתית מתופעה של בודדים. צריך להזהר מאוד מהכללות.
מדובר במיעוט אפסי שלא מייצג את הימין ולא את המתיישבים.

אנשים חריגים תמי היו ותמיד יהיו אנרכיסטים חושבים שהסדר הקיים רקוב לגמרי,
ואין מה לעשות צריך להרס את כל מה שיש ועולם חדש יצמח מתוך ההריסות.

יש אנרכיסטים דתיים, יש חילונים יש שמאלנים ויש ימנים. שיהיו בריאים כולם,
אבל הם לא מייצגים אף אחד חוץ מאת עצמם.


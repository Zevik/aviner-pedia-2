---
title: "יום העצמאות- גאולה מוסתרת ומסובכת (מאמר)"
type: "מאמר"
---

**שאלה:** על אף שזה ספירת העומר נתקע יום העצמאות בזמן ספירת העומר. גם
כח' באייר נתקע בזמן ספירת העומר, אפילו לג בעומר. וזה גורם למבוכה. מצד
אחד שמחה ומצד שני אבלות, מסתבכים.

**תשובה:** כך הם תהלוכות הגאולה ע"י רבש"ע מוסתרים ומוחבאים, מאולפים
במסתורים ובסיבוכיות. זה לא בא באופן פשוט, מהגואל הראשון עד הגואל האחרון.
אם יבוא מחר משיח, כל יום באים כמה... גם היום אחד בבוקר חפר לי במוח שהוא
המשיח.. כל יום בא. אבל נגיד שבא באמת משיח אז נעשה לו חקירה. קודם כל איזה
ישיבה למדת? ובאיזה תלמוד תורה למדת? איזה כיפה יש לך? איזה ספרים יש לך
בבית? איזה הכשר הוא אוכל, ליתר דיוק איזה הכשר הוא לא סומך? אנחנו לא
נאיבים, אנחנו נחקור אותו.

אבל אם היינו עושים את זה למשה רבינו זה לא היה הולך. כי משה רבינו היה
לבוש כמו מצרי, ולא שמעט'ס כמו הרב אריק. היה לו זקן כזה של מצרי. ואם היה
אחד בלי זקן הדביקו לו. כי זה עניין של עיקרון, מי שאין לו זקן הוא לא
בנאדם. היה לו זקן מיצרי. וכשבא אל בנות יתרו אמרו לאביהן איש מצרי הצילנו.
הוא היה לבוש כמו נסיך מצריים. אמר משה להקב"ה "הן לא יאמינו לי". מקשה
הנציב בפירושו ובקונטרס אחרית מראשית- מה פתאום שלא יאמינו, הרי את זה הם
מבקשים! בוודאי הם מאמינים שיבוא גואל, אלא לא במשה רבינו שאין לו פרצוף של
גואל. ואמר הקב"ה למשה שיאמינו לו. והבנאדם הזה מתחילת הבריאה עד סופה לא
היה כמוהו, אך הוא לא נראה ככה.

ויותר מזה כתוב בגמ' שאנשים אמרו שהגואל שלכם "קביוסטוס", ומה זה? יש לו
פרצוף של הימורים. בבכורות ה. משה רבינו היה לו פרצוף של משחק בהימורים,
אני לא יודע איך זה נראה אבל לא כמו הרב אריק. בנוסף לכך אבא שלו התחתן עם
דודתו, כתוב יוכבד דודתו, ואסור להתחתן עם דודה, אמנם זה לפני מתן תורה,
אבל בכל זאת זה קצת... זה לא ישיב'ש.. זה לא עובר מסך זה לא כמו הרב... הוא
היה נראה לא מתאים.

פרצוף של משחק הימורים, דודה שלו וזה.. נראה כמו נסיך מצריים. וזה הגואל?
אומר הנציב- אני אומר לך את זה שתגיע הגאולה לא תשאל שאלות. ולא תגיד שלא
ככה חיכיתי, חיכיתי לגואל אחר. שואלים אותך בכלל? אתה קובע איך נראה הגואל?
אל תקבע! הגואל גם יכול להיות בלי כיפה. אמנם הרצל היה לו זקן אך בלי כיפה.
הוא היה השליח להרים את הדגל של התחייה הלאומית.

מעשה שגלינו מארצנו ואמר ישעיהו הנביא עוד זמן מה שעדין לא היה חורבן אך
הוא ידע את זה, עוד שנים תהיה גאולה ותחזרו. איך מי מה ומו? היה מסמך סודי
של ישעיהו הנביא שהוא מסביר בפנים איך זה יהיה הגאולה ובין השאר הוא מסביר
שלא ירצו להאמין שזה הגואל. הוא ידע מראש

ישעיהו מה: כה אמר ה' למשיחו לכורש. הוא המשיח? הגוי המנוול הזה? לא צדק
איזור מותניו אבל הוא אמר לנו לחזור לארץ... "אשר החזקתי מימינו". אני ה'
עזרתי לו. עזרתי לו לנצח לירד לפניו גויים- להשתלט על גויים. "לפתוח לפניו
דלתיים ושערים לא יסגרו" הצלחה מדינית ופוליטית של כורש. "והדורים היישר
דלתות נחושה.." אני אפלס לך את הדרך. ואני אתן לך אוצרות אדירים גלויים
ואוצרות נסתרים. וכל זה אתה לא יודע שזה אני ה', יש לך הסברים שונים
ומשונים אך תדע שזה אני. אלוקי ישראל. אני לא אלוקי פרס אלא אלוקי ישראל.כל
ההצלחה שלך היא של אלוקי ישראל. "למען ידע יעקב" כל ההצלחה שלך היא בשביל
עמ"י בשביל שתשלח אותם לא"י. "ולא ידעתני".

כמובן אתה לא יודע אתה זה. כמובן שהיו יהודים שאמרו זה גואל זה? הוא יותר
גרוע מהרצל! עובד ע"ז! הוא השליח האלוקי? לא! לה... זה לא יכול להיות
הגאול. אומר ישעיהו הנביא- אז זה לא הגואל? אז אתם יכולים להסביר לי איך
הוא הצליח? "אני ה' ואין עוד". אני המנהיג את ההיסטוריה ואם זה קרה אז אני
עשיתי את זה. אין אלוהים אחרים. "אעזרך ולא ידעתני" אני עוזר לך ישראל ואתה
לא יודע שזה אני. אין מישהו אחר, עכשיו אני מקווה שזה ברור. אני ה' ואין
עוד. עדין לא ברור? אז גם הצרות זה מה'? ברור אלא מה?! אני ה' עושה כל אלה.
הרעיפו שמיים ממעל... אני עושה צדק בא"י.

אני עושה ישועה לעמ"י. כל הגאולה הזאת אומר הק אני עשיתי. אבל יש יהודים
אומרים שככה לא עושים גאולה. ויותר גרוע מזה כאשר בנו את בית שני היו כאלו
אשר בכו שהיו זקנים שראו את הבית הראשון ואמרו זה בית מקדש זה? אתה מעיז
לריב עם יוצרך? אומר ישעיהו הנביא, אתה חתיכת חרס באדמה, אתה תגיד ליוצרך
מה לעשות. אתם אומרים לי שהעבודה שלי לא שווה אין לזה ידיים ורגלים. התינוק
בבטן אימו אומר לגבר מה להוליד. "כה אמר ה' קדוש ישראל.." לידיעתכם אנוכי
עשיתי ארץ.. גם אז הייתם פה לתת לי הוראות כמו מכונית בחניון ?! אני
העירותיהו בצדק- את כורש, וכל דרכיו היישר...."ישעיהו מראש מזהיר וזה לא
עזר, רוב עמ"י לא עלו כמבואר בספר הכוזרי ובקידושין 10 יוחסין.

אגב אמרו הטיפשים מהאוניברסיטה שישעיהו חיי מדבר 2 נבואות במרחק של 200
שנה? תשובה יש 2 ישעיהו. אחד בזמן עוזיהווישעיהו שני בזמן כורש. לנו יש
פתרון אחר- הוא היה נביא. סיפר הרב וישליצקי פפעם הייתי בגיל 18 והלכנו
למדרשיית נעם לראיין את בן גוריון, וכשהגענו לבית שלו עוד לא אמר לנו שלום,
הוא אמר לנו תדעו לכם יש 2 ישעיהו אבל אני יודע שאתם לא אוהבים לומר את זה
אך תדעו את זה. ושאלוהו מה הביא אותך לנגב? הוא אמר תראו על השולחן שלי שם
היו פסוקים מישעיהו ושאלו אחד חצוף זה ישעיהו א' או ב'. אבל זה כבר הופרך
מזמן ממגילות במערת קומראן. כבר ידענו הרבה לפני אבל יש טיפשים, מה נעשה..

היו אנשים אמרו שהוא לא ישיבתי מספיק. ולכן אומר הנציב אני מודיע לך מראש
אל תשאלו שאלות איך ה' עושה גאולה. איך אמר האדמו"ר מגור? המשיח יבוא מכל
כיוון, מכל צד.

חזק ונתחזק!


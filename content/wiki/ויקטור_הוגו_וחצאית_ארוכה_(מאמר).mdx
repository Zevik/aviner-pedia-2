---
title: "ויקטור הוגו וחצאית ארוכה (מאמר)"
type: "מאמר"
---

לימדונו רבותינו: קבל את האמת ממי שאמרה, מה שכולל גם ויקטור הוגו. אמנם
הוא היה בוגד סדרתי ומושחת בענינים אלה, אך אין זה מבטל את האמירה: קבל את
האמת ממי שאמרה - לגבי ארוסתו. ואולי באותו זמן הוא היה עדיין צנוע. על כל
פנים זכור לי מעת לימודיי בבית ספר, המכתב שהוא שלח בגיל 20 לארוסתו אָדֶל
שהיתה בת 18 וחצי:

"הייתי רוצה, אדל, שלא תדאגי כל כך הרבה שלא לכלכך בבוץ את שמלתך כאשר את
הולכת ברחוב. רק אתמול הבחנתי באלו אמצעי זהירות את נוקטת... אני יודע היטב
שאת נוהגת כן בגלל ההוראות העקשניות של אמך, הוראות די מוזרות, כי נראה לי
שהצניעות היא יותר יקרה מאשר השמלה, אם כי נשים רבות חושבות אחרת. אין
מילים בפי, ידידתי היקרה, כדי לתאר איזה עינוי חוויתי אתמול, ועדיין היום
,ברחוב סנט-פאר, כאשר ראיתי את העוברים והשבים מפנים את ראשם אליך, והבחנתי
שזאת שאני מכבד כמו האל עצמו, הינה, ללא ידיעתה, ומול עיניי, מושא למבטים
מחוצפים. רציתי להזהיר אותך, אדל שלי, אך לא העזתי, כי לא ידעתי באלו מילים
להשתמש, כדי לגמול לך חסד זה. זה לא שצניעותך צריכה לקבל אזעקה רצינית. אבל
צריך כל הכל מעט, כדי שאשה תמשוך תשומת לב של גברים ברחוב! בכל זאת, אני
מתחנן מעכשיו ולהבא, אדל אהובתי, לשים לב למה שאני אומר לך עתה, אם אינך
רוצה לאלץ אותי לתת סטירה לחצוף הראשון שיעיז להפנות מבטו אליך...".

אדל לא נפגעה, אלא אדרבה התנצלה:

"הייתי מאוד רחוקה לחשוב שהיה משהו לא הגון בהתנהגותי, ולמרות שאני מתיימרת
לחשוב להיפך, בכל זאת אני מקבלת את דעתך מתוך הכרת טובה. אמי צודקת כאשר
אומרת לי להיות נקיה ולא לתת לשמלתי להיגרר בבוץ. כל הנשים נזהרות מזה ולא
שמים לב אליהן. אבל אני עושה את כל הדברים האלה בצורה מגוחכת, לכן איני
מופתעת ששמים לב אליי. אני מבטיחה לך שאשים לב".

- פורסם בשאילת שלמה 624


---
title: "מקורות ל\"ספר תורה פסול\" (שו\"ת)"
type: "שו\"ת"
---

\[מקורות ע"י הרב מרדכי ציון\]

הגר"א נבנצל כתב לי: "לא".

הגר"ח קנייבסקי כתב לי: "יכוין לצאת בפ' כי תצא". אמנם בשו"ת ידון משה (יג,
ה) שיצא אחרי ששאלתי את הגרח"ק, השיב לאותה שאלה שיש לחזור ולקרות שנית.

הג"ר יעקב אריאל, רבה של רמת גן, כתב לי: "לא".

הגרז"נ גולדברג כתב לי: "נראה אם הפסול פוסל את הס"ת גם מדין חומש מסתבר
שחייב לקרוא פעם שניה באותו שבת, ואם מצאו לאחר שבת צ"ע אם ניתן לתיקון".

הג"ר גמליאל הכוהן רבינוביץ, מח"ס גם אני אודך, כתב לי: "אין לזה תשלומין
לשבת הבאה. השאלה רק באותה שבת. יש לדון אם מצאו אח"כ טעות בספר תורה אם
צריך לקרות שוב פרשת זכור. וצ"ע. וכדאי בפורים לכוון לצאת בקריאת ויבוא
עמלק, כי יש אומרים שיוצאים בזה (עיין מ"ב סימן תרפ"ה ס"ק ט"ז)".

ופסק הגרש"ז אוירבך שאין צריך לחזור ולקרותה שנית משום שיש לסמוך על הא
דספרים שלנו אינם מדויקים וגם אם נמצא פסול ודאי, מ"מ מעולם לא שמענו
שיחזרו ויקראו פרשת זכור משום כך (הליכות שלמה ח"א יח, ד).

פסק הגרי"ש אלישיב שיש לכוון לצאת בפ' כי תצא (בזאת יבא אהרן עמ' שסא).

פסק הגרי"י פישר שנמצא הפסול אחר פורים, אם יש ודאי עשרה אנשים ששמעו
הקריאה בס"ת זה, יקראו עכשיו פרשת זכור בס"ת אחרת כשרה. ואם אין ידוע מי
היו המתפללים, ואין כבר עכשיו עשרה שלא יצאו, יכוין לצאת מצות זכור בפרשת
כי תצא (הליכות אבן ישראל – מועדים נב ט).

ופסק הג"ר ניסים קרליץ שאם באמצע השנה נתגלה פסול בס"ת, יכוונו לצאת בפרשת
כי תצא, ואם כבר עברה פר' כי תצא, יש לקרוא מתוך ס"ת כשר, ובדיעבד יש לסמוך
שלא צריך ס"ת כשר (קונטרס ימי הפורים). והגר"מ שטרנבוך תמה עליו דלא מצינו
בפוסקים דאם נמצא פסול בס"ת קורין שנית פרשת זכור. ועוד דאם כשיטתו שצריך
לקרות שנית, איך ישהה המצווה עד כי תצא, דכבר עבר י"ב חודש (שו"ת תשובות
והנהגות ג רכא).


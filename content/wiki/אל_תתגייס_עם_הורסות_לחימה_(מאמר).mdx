---
title: "אל תתגייס עם הורסות לחימה (מאמר)"
type: "מאמר"
---

ב"ה, מתחילים להבין שגדודים מעורבים, הינם מזיקים לצה"ל, בגלל רמתם הנמוכה,
שפוגעת גם ברמת החיילים – כמובן, בנוסף לבעיית הצניעות.

ב"ה, החליטו לא להכניס בנות לשריון, מסיבות תקציביות – כמובן, בנוסף לבעיה
העיקרית הצניעותית.

עתה, יש בעיה נוספת לא פחות חמורה: שילוב נשים תומכות לחימה בכל היחידות
הלוחמות, כגון נהגות או חובשות קרביות (כולל ביחידות של ישיבות הסדר).
להיות שמונה שעות ברכב עם נהגת, זה אסון צניעותי וגם אסון צבאי. לשכב במארב
על יד חובשת, זה אסון צניעותי וגם אסון צבאי הורס לחימה.

לכן, אנא, חייל יקר, אוהב צניעות ואוהב צה"ל, בדוק היטב מה קורה בכל יחידה,
והודע: אני אוהב את צה"ל, אני אתגייס לצה"ל, אני אמסור נפשי בצה"ל, אך
אתגייס רק ליחידה בה אין בנות תומכות לחימה, - שהן באמת הורסות לחימה.

נכון, שאותן הורסות לחימה הן מיעוט, אך הן נמצאות בכל מקום, וקל וחומר אצל
קצינים, שם יש ממשק מאוד רחב.

למשל ביחידות דובדבן שובצו שבע קצינות שיוצאות לשטח עם הלוחמים: קצינת
הרפואה, קצינת השלישות, קצינת ההדרכה, סמ"פ מפקדה, קצינת מבצעים, מפקדת
מחלקת חימוש, קצינת הלוגיסטיקה.

ולהלן דוגמאות לתפקידי לחימה או תומכי לחימה הפתוחים בפני נשים:

\- פרמדיקית

\- חובשת קרבית

\- נהגת קו

\- נהגת מבצעית

\- נהגת משא כבד במרכז הובלה

\- נהגת רכב קל

\- מפעילת האמר

\- קמ"ן

\- קצין קשר

\- מ"פ מפקדה

\- מ"פ תחזוקה

\- קצין שלישות

\- קצין רכב

\- לוחם תיעוד מבצעי

\- חוליה טכנית בחיל שריון

\- רופאה קרבית

\- חיל תותחנים

\- לוחמות בספינות טילים (סטי"ל)

\- לוחמת משמר הגבול

\- חיילת שב"ס

\- לוחמת מעברים

\- קורס טייס

ואגב, אל תגידו לי שבנות הכרחיות בגלל מחסור כח אדם. אז למה מדברים על
קיצור שירות צבאי לבנים?! אז למה אומרים שבעוד שבע שנים, יהיה עודף כח אדם
בצה"ל?!

אז לזכור, צה"ל הוא צבא הגנה לישראל, ולא צבא ניסויים חברתיים שפלים
לישראל. לא בשביל זה אנו מוסרים את הנפש!

- פורסם בשאילת שלמה 601

==

==


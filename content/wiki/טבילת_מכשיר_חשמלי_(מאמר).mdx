---
title: "טבילת מכשיר חשמלי (מאמר)"
type: "מאמר"
---

**שאלה:** האם חייבים לטבול מכשיר חשמלי?

**תשובה:** זו בעיה, כי המכשיר יתקלקל. אמנם יש פוסקים האומרים שאין צריך
לטבול, כי הדין הוא שצריך לטבול רק כלי, וכלי הינו דבר נייד, וכל כלי קבוע
לא חייב בטבילה. מכשיר החשמלי מחובר לקיר, א"כ הוא אינו נקרא מטלטל אלא
נקרא חלק מהבית. אמנם זה לא נכון, כי הרי ניתן לנתק את החוט. מכל מקום, הרב
משה פיינשטיין כתב שבשימוש בכלי כשהוא מחובר, בזמן זה הכלי לא נחשב ככלי
(שו"ת אגרות משה יו"ד ח"א ס' נז-נח, יו"ד ח"ג ס' כד). ברם, רוב הפוסקים,
במיוחד פוסקי ארץ ישראל, לא סומכים על זה.

לכן, יש לנו שני פיתרונות:

א. באמת להטביל. ומה שאומרים שזה יתקלקל? עד היום הזה לא שמעתי שמכשיר
חשמלי שהטבילוהו התקלקל. מה שצריך לעשות הוא שמיד לאחר הטבילה יש ליבש אותו
מול מפזר חום.

ב. לפרק את המכשיר ולהרכיבו, אז נקרא שיהודי הרכיב אותו. אין צורך דווקא
ע"י חשמלאי, גם אדם רגיל יכול לפרק. צריך לפרק בצורה שהוא בלי תקין, משהו
שמוציא אותו מכלל פעולה. אז ירכיב אותו שוב וניתן להשתמש בו.


---
title: "פוליטיקה זה קשה (מאמר)"
type: "מאמר"
---

\[אמרו בשם הרב עובדיה שאסור ע"פ ההלכה להצביע לנפתלי בנט, וכל המצביע לו
הוא אפיקורס משום שזה בעד תחבורה ציבורית משותפת ובעד גיור קל.....\]

יש תלמידים שמוטרדים מעניינים פוליטיים מפלגתיים כי השעה קצת פוליטית והם
שכחו שפה זה ישיבה. ופוליטיקה זה זמן והישיבה זה נצח. ואנחנו לא עסוקים
בשמן אלא בנצח. יש אנשים אשר עסוקים בזמן ואנחנו מתקשרים איתם ומטפטפים מן
הנצח אל הזמן. אך צריך לדעת שהפוליטיקה זה דבר מסובך. פוליטיקה זה להיות
אריה ושועל. אם אתה חזק אתה אריה אוכל את כולם ואם אתה לא חזק- אתה שועל
אתה ערמומי. אתה משתמש בשיטות מלוכלכות כדי להגיע להישגים. זהו עולם קשה.

גם להיות סוחר זה קשה. אתה צריך להרוויח ויש בשוק תחרות והשוק קשה.
והפוליטיקה זהו עולם מסובך.

וכך גם בצבא. הצבא הוא קשה. "גם כי אלך בגיא צלמוות" גם כשאני אלחם "לא
אירא רע" אני עדין אהיה קשור אליך ה'. וב"ה בזה הצלחנו. החיילים והקצינים
הם אנשים טובים ומוסריים. יוצאים למלחמה ועדיין נשארים מוסריים וטובים, עם
כל העדינות של האדם.

אבל בפוליטיקה זה ממש לא ככה. ועכשיו יש כמה ימים לפני הבחירות וכל אחד
מוציא נשק שהוא לא לעניין, ומספר סיפורים שלא היו ולא נבראו. ואנשים אשר
לומדים תורה יודעים שאם רשי מקשה על תוס זה מתוך מתיקות וכבוד, אך כשזה לא
רשי ותוס' אז זה לא ככה. ככה היא הפוליטיקה העירונית והארצית. ולצערנו מלא
מלא רבנים שקועים בפוליטיקה עד הצוואר. כי הוא רב של העיר ולכן הוא צריך
לתת הכשר וכן הלאה. מסכן הרב הזה שבמקום ללמוד תורה הוא צריך לתת הכשרים..

לכן זה עולם קשה, ולא צריך לקחת ללב מה שאנשים אומרים. בסופו של דבר האמת
מנצחת, כי העם היושב בציון לא טיפש. אי אפשר לרמות אותו ולספר לו שקרים.
הוא לא מתרגש מהתפרצויות סגנוניות. ההיפך, כל מי שמתקיף הוא המפסיד.
והפוליטיקאים לא יודעים את זה. היו בחירות ורבין דיבר בכבוד ובשיקול דעת
ובעדינות לא התקיף אף אחד והוא זכה נגד כל אלה אשר השמיצו אותו עד תום.
כמובן גם הוא למד ייחסי ציבור. אמרו לו איך להתלבש ואיך לדבר. אבל לא
להבהל. לפעמים גם אנשים חשובים מדברים דברים אשר תצלנה אוזנים לשומעם.
מסקנה- אל תשמע. למה אתה שומע רדיו בזמן הישיבה?! למה להיות מזוכיסט ולאהוב
סבל ולהקשיב לדברים כאלה?!

כמו שאמר החפץ חיים אמר למישהו שקרא עיתון- מה כתוב בעיתון? שהעולם הזה
עדין לא טוב. זהו סיכומו של העיתון. צריך ללמוד גמ' רשי ותוס. גם הם
מתווכחים בניהם אבל זה אחרת.

**שאלה:** לפני הבחירות הרב אמר שצריך להיות בית דין וכך לדעת איך לבחור.
איך עושים את זה?

**תשובה:** אתה צריך לעשות שיקולים מה טוב לאומה. כל המפלגות הם בעייתיות.
אמרנו פעם הכנסת היא לא בית כנסת והממשלה היא לא שיעור תורה. ולכן אנחנו
שופטים ע"פ רוב. צריך לבדוק לאיזה מפלגה יש הכי הרבה יתרונות מול החסרונות
וכמובן מול טובת האומה. לכל מפלגה יש טוב, והשאלה היא איפה הרוב. צריך
שהרוב שהוא הכולל.

**שאלה:** אם אדם לא מקשיב לתקשורת איך הוא בכלל יכול לבחור בטוב?

**תשובה:** מה שאומרים בתקשורת זה הפוך. התקשורת תמיד מציינת את החריג ולא
את הרגיל. תופסים חצי משפט ועושים מזה משפט שלם.. הם שקרנים. הם אמרו שהרב
בן דהאן \[...\] אתה חושב שאם תקשיב לחדשות תדע מה קורה? זה מלא בשקרים
מהבוקר עד הערב. אז אין דרך אחרת לדעת מה קורה? ואיך לפני שהיו חדשות ידעו
מה שקורה? איך ידע שמואל הנביא מה קורה? ואיך תוס' ידע מה קורה? אלא שידעו.
שאלו אנשים רציניים ויודעים. שואלים עוד אדם רציני ועוד אדם רציני וכך
יודעים. מה שבטוח הוא שתקשורת לא תעזור בזה. היא מלאה בשקרים. אצל אנשים
רציניים אפשר להתעניין. אדם רוצה עצה רפואית- הוא שומע בחדשות? הוא הולך
למומחה ושואל אותו וכך הולך לעוד רופא וכך הוא יודע. יש אנשים רציניים ויש
גם ספרים רציניים שנכתבים מידי פעם.

הרצי"ה הביא הדרכות סותרות: סיפור אחד אמר לא לקרוא עיתון ובסיפור שני אמר
לת"ח שכן צריכים. והרי זה סותר? אלא שצריך לדעת מה היא המידה ולא להגזים.

**שאלה:** איך יכול להיות שהפוליטיקה היא אריה או שועל, בעוד שהמשיח מגיע
זה דבר קדוש ועליון?

**תשובה:** זה נכון שהמשיח יגיע אז הפוליטיקה תהיה דבר גדול, אך עד אז זה
לא ממש כך. תגיד תודה שמי שעושה את הפוליטיקה אלו יהודים ולא תורקים או
ממלוקים וכן הלאה. בסה"כ הכל בסדר ויבוא המשיח והכל יהיה יפה וצודק.

**שאלה:** האם יש עניין להיכנס לתקשורת ולהשפיע מבפנים?

**תשובה:** בוודאי, יש עניין לעסוק בתקשורת ויהיו ישרים וטובים וזה יצליח!
מי שהוא טוב מקדים אותו. מי שעושה עבודה טובה מקדמים אותו וזה לא נכון
הטענה שלא מקדמים אותנו וכן הלאה. אבל הכי טוב לשבת וללמוד גמרא.

הקיצור כל אחד ישבור את הראש, כמו שאמרנו תבחר במי שאתה רוצה, רק אל תדבר
לשון הרע וגם אל תקשיב ללשון הרע.


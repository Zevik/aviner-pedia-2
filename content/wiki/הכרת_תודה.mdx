---
title: "הכרת תודה"
type: "מאמר"
---

## הכרת-תודה

\[מ"ראש יהודי"\]

עידוד הוא ההפך מלחץ, ההפך משידור ציפיות-יתר. אגב, זו הדרכה טובה גם
ביחסים בין איש לאשתו; גם בין אישה לבעלה, אבל ביותר בין איש לאשתו. האיש
שוכח תדיר שעליו להודות לאשתו על כל מה שהיא עושה למענו, שכל זה לא מובן
מאליו. זה עמל מפרך – לנקות, לסדר ולטפל. האיש סיים את עבודת יומו, עבד,
יצר, חידש דברים שיש להם קיום. לא כן האישה – עבודתה כמעט סיזיפית; היא
בישלה ובישלה, ואחרי יום אחד הכל נאכל. היא ניקתה ומרקה את כל הכלים, ולאחר
יום אחד שוב כולם מלוכלכים. נדמה שאינה עושה עבודה רצינית. מה שהיא עושה
אינו מחזיק מעמד: הכלים נקיים, ושוב מתלכלכים. באופן טבעי אין עבודתה זוכה
להערכה, ויש נטייה לזלזל בה. גם בטיפול בילדים זה כך – עבודה מתמדת, מפרכת
וכפויית-טובה. יש לעורר את האיש בכל מיני דרכים לשים לב למסירות-הנפש של
אשתו. יש ללמד אותו לראות את כל הטובה שהיא מעניקה ללא לאות. כך הוא האדם;
מה שאין מלמדים אותו – הוא פשוט לא יודע! אלא אם כן יש בו רוח הקודש,
כישרונות מיוחדים או אינטואיציה מיוחדת, אבל לא כדאי לסמוך על הנס. כדאי
ללמדו גם דברים שנראים פשוטים.

- 

נלקח משאילת שלמה 234


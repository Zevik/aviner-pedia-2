---
title: "כיפה קטנה (מאמר)"
type: "מאמר"
---

**שאלה:** מה הגודל המזערי של כיפה על פי ההלכה?

**תשובה:** יש פוסקים בזמננו שצריך כיסוי רוב הראש, כלומר רוב מקום השיער.
ויש אומרים שדי שהכיסוי יהיה נראה מכל צד.

ומה הסיבה שצריך כיסוי ראש? בגמרא שבת, משום יראת שמים. וברמב"ם הלכות
דעות, משום צניעות: לא יגלה גופו או ראשו. כמובן, אין סתירה. יראת שמים
כוללת צניעות, וחוסר צניעות הוא חוסר יראת שמים.

מנין החידוש שדי ברוב ראש ולא צריך כל הראש? כי בעניינים רבים, מצאנו שרובו
ככולו. אמנם לא בכל דבר אנו אומרים כן. לא די בשמירת רוב השבת, ולא די
בארוחה שרובה כשרה.

אם כן, מנין שביראת שמים או בצניעות הכיפה, די ברוב? מכל מקום, כיון שגדולי
ישראל אמרו זאת, אפשר לקבל דבריהם בהכנעה, אבל ודאי עדיף כובע שמכסה כל
הראש. ומנין החידוש שדי שהכיסוי יהיה נראה מכל צד? זה חידוש גדול. הרי לא
מדובר כאן בדין של מראית עין, שדי שיהיה ניכר. אמנם יש כמה הלכות שדי
בהיכר. אך מנין שביראת שמים או בצניעות, די בהיכר? אבל כיון שכך אמרו גדולי
ישראל, יש לקבל דבריהם ,ודי בכיסוי שנראה מכל צד.

אבל מה שנהגו בזמן האחרון, בכיפה מאוד קטנה, שלא מכסה את רוב הראש וגם אינה
נראית מכל צד, ודאי אין לזה מקום. יתר על כן, אין זה נקרא כיסוי, אלא חתיכת
בד או צמר מונח על הראש. אין לזה דין דין כיסוי כלל.

לא ברור מי המציא זאת בזמן האחרון, אך ברור שזו טעות גמורה.

ועלינו להתחזק כולנו ביראת שמים ובצניעות.

- פורסם בשאילת שלמה 623

